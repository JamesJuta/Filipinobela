<!-- kabanat 50 page -->
<div id="kabanata_50" data-tab-content>
                    <div class="katanungan_container container">
                            <h1 class="katanungan_title title"><i class='bx bx-book-open' ></i> Kabanata 50</h1>

                                <div class="katanungan_second_container">
                                    
                                    <div class="arrow-container">
                                        <i data-tab-target="#kabanata_49" class='bx bx-chevron-left'></i>
                                        <i data-tab-target="#kabanata_51" class='bx bx-chevron-right'></i>
                                    </div>
                                                                            
                                    <center><audio controls style="width: 50%">
                                        <source src="./audio/noli/kabanata_50.mp3" type="audio/mp3">
                                        </audio>
                                    </center>

                                        <script src="https://cdn.jsdelivr.net/gh/sh20raj/AudiPlay/audiplay.min.js"></script>

                                    <br><center><h2>ANG MGA KAANAK NI ELIAS</h2></center> 
                                    
                                    <br>
                                    <p> &nbsp;&nbsp;
                                       Binanggit ni Elias kay Ibarra ang kanyang pinagmulan para malaman nito na siya ay kabilang din sa mga sawimpalad. Ayon kay Elias, may animpung taon na ang nakalilipas nang ang kanyang nuno ay naging isang tenedor de libros sa isang bahay-kalakal ng kastila. Kasama nito ang kanyang asawa at isang anak na lalaki, at sila ay nanirahan sa Maynila. Isang gabi’y nasunog ang isang tanggapang pinaglilingkuran ng kanyang nuno. Isinakdal ito sa salang panununog. Dahil nga maralita at walang kakayahang magbayad ng abogado ay nahatulan ito. Siya’y ipinaseo sa lansangan na nakagapos sa kabayo at pinapalo sa bawat panulukan ng daan. Buntis noon ang asawa ng kanyang nuno. Gayunpaman, humanap pa rin ito ng mapag-kakakitaan kahit na sa masamang paraan para na rin sa anak at asawang may sakit. Nang gumaling ang nuno ni Elias ay namundok na lamang ito kasama ng kanyang buong pamilya. Doon na nanganak ang asawa niya ngunit namatay din ang isinilang na sanggol. Hindi nakayanan ng kanyang nuno ang patong-patong na pagdurusang kanilang natanggap. Dahil dito’y nagbigti ang nuno ni Elias. Hindi naman ito naipalibing ng asawang babae. Nang mangamoy ang bangkay at malaman ng mga awtoridad ang pagkamatay ng kanyang asawa ay nahatulan din siyang paluin. Ngunit dahil sa dalawang buwang buntis ang babae ay ipinagpaliban muna ang hatol na kalauna’y natuloy din pagkatapos niyang manganak. Nang makatakas ang babae sa kalupitan ng batas ay lumipat sila sa kalapit na lalawigan. Nang lumaki na ang anak niyang panganay ay naging tulisan ito. Siya’y nanunog at pumatay upang maipaghiganti ang kaapihang natamo. Dahil dito’y nakilala siya sa tawag na balat. Ang kanyang ina naman ay nakilala sa tawag na haliparot, delingkuwente at napalo samantalang ang bunso niyang kapatid, palibhasa’y mabait ay tinawag na lamang na anak ng ina.</p>
                                    <br>
                                    <p> &nbsp;&nbsp;
                                        Isang umaga ay nakita ng anak na patay na ang kanyang ina. Ito’y nakabulagta sa ilalim ng isang puno at ang ulo ay nakatingala sa isang bakol na nakasabit sa puno. Ang katawan nito’y ibinaon samantalang ang mga paa at kamay ay ikinalat. Dahil sa kalunos-lunos na pangyayaring ito’y tumakas ang bunso at napadpad sa Tayabas. Namasukan siya bilang isang obrero sa isang mayamang angkan doon. Dahil sa maganda nitong ugali ay nakagiliwan siya ng kanyang amo. Masikap ito kaya ng magkaroon ng puhunan ay napaunlad niya ang kanyang kabuhayan. ‘Di nagtagal ay nakilala siya ng ng isang dalagang taga-bayan na kanyang inibig ng tapat. Ngunit natatakot itong mamanhikan dahil baka matuklasan ang kanyang tunay na pagkatao. Gayunpaman ay mahal nila ang isa’t isa kaya naman nang minsang may mangyari sa kanila ay sinabi nitong handa siyang panindigan ang nagawa. Ngunit hindi sumang-ayon ang tadhana sa kanila. Siya’y nakulong sa halip na makasal sa babae. Ito’y dahil na rin higit na mayaman ang ama ng babae at wala siyang kakayahang ipagtanggol ang sarili. Nagkaroon ng bunga ang pagmamahalan ng dalawa. Nanganak ang babae ng kambal, isang babae at isang lalaki – ito’y sina Elias at Concordia. Bata pa lang ang kambal ay iminulat na sa kanila na patay na ang kanilang ama. Naniwala naman sila dahil musmos pa lamang ay namatay na ang kanilang ina. Palibhasa’y may kaya ang nuno si Elias kaya siya nakapag-aral sa mga Heswitas. Nang mamatay ang kanilang nuno ay umuwi ang magkapatid upang asikasuhin ang kanilang kabuhayan.</p>
                                    <br>
                                    <p> &nbsp;&nbsp;
                                        Si Concordia ay nakatakdang ikasal sa binatang nagmamahal sa kanya ngunit ang kanilang kahapon ang nagwasak sa kanilang kinabukasan. Dahil sa kanyang salapi at ugaling mapag-mataas, isang malayong kamag-anak ang nagpamukha sa kanila ng kahapong nagdaan. Ito ay pinatunayan ng isang matandang utusan na kanila palang ama. Namatay na naghihinagpis ang kanilang ama dahil sa pag-aakalang siya ang naging dahilan ng kasawian nilang magkapatid. Ngunit bago ito namatay ay naipagtapat niyang lahat ang kahapon ng magkapatid. Lalong nalungkot si Concordia ng mabalitaang ikinasal sa iba ang kanyang kasintahan. Isang araw ay bigla siyang nawala. Makalipas ang anim na buwan ay nabalitaan na lamang ni Elias na mayroong isang bangkay ng babaeng natagpuan sa baybayin ng Calamba na may tarak sa dibdib. Ito pala’y ang kanyang kapatid. Dahil dito, si Elias ay nagpagala-gala sa iba’t-ibang lalawigan dahil sa mga bintang tungkol sa kanya na hindi naman niya ginagawa. Dito na natapos ang salaysay ni Elias.</p>
                                    <br>
                                    <p> &nbsp;&nbsp;
                                        Nagpalitan pa ng iba’t ibang pananaw sina Elias at Ibarra. Ipinasabi niya kay Elias na taos-puso siyang nakikiisa sa kanilang mga damdamin, lamang ay wala siyang magagawa kundi ang maghintay pa dahil ang sama ay di-nagagamot ng kapwa rin sama. Nang makarating na sa baybayin ang dalawa ay nagpaalam na si Ibarra at binilinan si Elias na siya ay limutin na at huwag babatiin sa anumang kalagayang siya ay makita nito. Si Elias naman ay bumalik na sa kuta ni Kapitan Pablo at sinabi sa Kapitan na kung ‘di rin lamang mamamatay ay tutupad sa kanyang pangako na aanib sa kanila sa sandaling ipasiya ng pinuno na dumating na ang oras ng pakikibaka sa mga Kastila.</p>
                                    <br><br>
                                    
                                    <h2>Talasalitaan:</h2>
                                        <p>○ Nuno – lolo<br>
                                           ○ Obrero – manggagawa o mga trabahador sa iba’t ibang pagawaan<br>
                                           ○ Sawimpalad – kamalasan<br>
                                           ○ Tenedor de libros – tagasulit ng mga talaang pampananalapi o mga rekord na pinansiyal ng isang negosyo o ng isang negosyante. Tinatawag din itong kontador o tenedor de libro.<br>
                                           ○ Tulisan – Magnanakaw o mangwawaldas ng salapi ng iba<br><br><br>
                                        </p> 

                                        <center><a href="./noli/quiz_50.php" class="btn">Pagsusulit</a></center><br>

                                    <br>
                                    <hr size="1" color="#704214" align="center">
                                    <h1 class="aboutus_copyright">© 1950 Guzmán-Laksamana-Guzmán</h1>

                               </div>
                    </div>
</div>                                