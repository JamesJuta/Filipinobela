<!-- kabanata 63 page -->
<div id="kabanata_63" data-tab-content>
                    <div class="katanungan_container container">
                            <h1 class="katanungan_title title"><i class='bx bx-book-open' ></i> Kabanata 63</h1>
                                
                                <div class="katanungan_second_container">
                            
                                    <div class="arrow-container">
                                        <i data-tab-target="#kabanata_62" class='bx bx-chevron-left'></i>
                                        <i data-tab-target="#kabanata_64" class='bx bx-chevron-right'></i>
                                    </div>
                                                                        
                                    <center><audio controls style="width: 50%">
                                        <source src="./audio/noli/kabanata_63.mp3" type="audio/mp3">
                                        </audio>
                                    </center>

                                        <script src="https://cdn.jsdelivr.net/gh/sh20raj/AudiPlay/audiplay.min.js"></script>

                                    <br><center><h2>ANG NOCHE BUENA</h2></center> 
                                    
                                    <br>
                                    <p> &nbsp;&nbsp;
                                        May isang dampa na yari sa balu-baluktot na sanga ng kahoy ang nakatayo sa libis ng isang bundok. Nakatira doon ang mag-anak na Tagalog na nabubuhay dahil sa pangangaso at pangangahoy. Doon ay may isang batang lalaki at batang babae ang naglalaro. Ang batang nakaupo sa nakabuwal na kahoy ay si Basilio na may sugat sa paa. Nang utusan ng matanda ang apo nitong dalaga na ipagbili ang mga nagawa niyang walis, ikinuwento nito kay Basilio na may dalawang buwan na mula ng matagpuan niya itong sugatan at kalingain. Dito na nagsimulang magsalaysay si Basilio tungkol sa kanilang buhay. Nang siya ay magpaalam umuwi, pinayagan naman siya ng matanda at pinagbaunan pa ng pindang na usa para sa kanyang ina na si Sisa.</p>
                                    <br>
                                    <p> &nbsp;&nbsp;
                                        Sa kabilang dako, noche Buena na noon sa bayan ng San Diego at malamig na ang simoy ng hanging amihan. Malungkot ang buong bayan ‘di tulad noong nakaraang taon. Ni walang nakasabit na parol sa mga bahay. Kahit sa bahay ni Kapitan Basilio ay malungkot din. Kausap niya noon si Don Filipo na napawalang-sala sa mga bintang na laban dito. Nakita nila si Sisa ngunit hindi naman siya nananakit ng kapwa. Noon ay nakatanggap ng sulat si Sinang mula kay Maria Clara ngunit ayaw niya itong buksan dahil natatakot siya sa maaring mabasa. Lungkot na lungkot ang mga kaibigan nina Maria at Ibarra sa sinapit ng dalawa. Kumakalat naman ang balita na kaya nakaligtas si Kapitan Tiyago sa parusang bitay ay dahil kay Linares.</p>
                                    <br>
                                    <p> &nbsp;&nbsp;
                                        Samantala, nakarating na si Basilio sa kanyang bahay. Agad niyang hinanap ang ina ngunit wala siya doon. Pumunta siya sa bahay ng alperes at nakitang nandoon si Sisa na umaawit. May isang babae sa durungawan na inutusan ang sibil na papanhikin si Sisa ngunit ng makita ni Sisa ang tanod ay nagtatakbo itong palayo. Nakita ni Basilio ang mga pangyayari kaya sinundan niya ang ina. Sa daan habang tumatakbo ay binato si Basilio ng alilang babae sa ulo. Nasapul man ay ‘di tumigil sa pagtakbo si Basilio hanggang sa makarating sila ng ina sa gubat. Pumasok si Sisa sa pinto ng libingan ng matandang Kastila na nasa tabi ng punong balite. Pilit na binubuksan ito ni Basilio. Nakita niya ang isang sanga ng baliteng nakakapit sa kinaroroonan ng ina. Kaagad niya itong niyakap at pinaghahagkan hanggang sa mawalan ng ulirat. Nang magkamalay si Sisa ay nakita niya ang duguang ulo ni Basilio. Pagdaka’y unti-unting nagbalik sa katinuan si Sisa at nakilala ang anak. Napatili ito ng malakas at biglang napahandusay sa ibabaw ni Basilio. Nang ang ulirat naman ni Basilio ang magbalik at nakita ang ina ay kumuha ito ng tubig at winisikan sa mukha. Inilapit ni Basilio ang kanyang tainga sa dibdib ng ina at siya’y binalot ng matinding takot ng mapag-alamang patay na si Sisa. Niyakap ng mahigpit ni Basilio si Sisa saka napaiyak ng malakas. Nang iangat niya ang kanyang ulo ay nakita niya ang isang lalaki na nakatingin sa kanila. Tumango siya ng tanungin ng lalaki kung anak siya ng namatay.</p>
                                    <br>
                                    <p> &nbsp;&nbsp;
                                       Ang lalaking kumakausap kay Basilio ay sugatan at tila hinang-hina kaya ‘di niya matulungan si Basilio na ilibing ang kanyang ina. Dahil dito ay pinagbilinan niya ang bata na kumuha ng maraming tuyong kahoy at isalansan sa bangkay ng kanyang ina at pagkaraan sila ay silaban hanggang sa maging abo ang kanilang katawan. Dagdag pa ng lalaki, may malaking kayamanan na nakabaon sa may puno ng balite at kung wala raw ibang taong dumating ay gamitin niya ang kayamanan sa kanyang pag-aaral. Ang lalaking sugatan na kausap ni Basilio ay walang iba kundi si Elias. Dalawang araw na siyang hindi kumakain at tila hindi na rin magtatagal ang buhay. Lumakad na si Basilio upang kumuha ng panggatong samantalang si Elias naman ay tumanaw sa dakong silangan at nagwika ng higit pa sa isang dalangin. Mamamatay daw siyang hindi nakikita ang pagbubukang-liwayway ng bayang kanyang minamahal. Dagdag pa niya, sa mga mapalad, huwag lamang daw limutin nang ganap ang mga nasawi sa dilim ng gabi. Sa pagkakatingala niya sa langit, siya’y kumibot hanggang sa unti-unting nabuwal sa lupa. Nang magmamadaling-araw na ay nasaksihan ng buong bayan ng San Diego ang malaking sigang nagmumula sa may lugar na kinamatayan ni Sisa at Elias. Dahil dito’y sinisi ni Manang Rufa ang gumawa ng siga na hindi raw marunong mangilin sa araw ng pagsilang ni Hesus.</p>
                                    <br><br>
                                    
                                    <h2>Talasalitaan:</h2>
                                        <p>○ Dalangin – panalangin<br>
                                           ○ Dinaiti – inilapit<br>
                                           ○ Ibunton – isalansan, tipunin<br>
                                           ○ Pagkasindak – pagkatakot<br><br><br>
                                        </p> 

                                        <center><a href="./noli/quiz_63.php" class="btn">Pagsusulit</a></center><br>

                                    <br>
                                    <hr size="1" color="#704214" align="center">
                                    <h1 class="aboutus_copyright">© 1950 Guzmán-Laksamana-Guzmán</h1>

                               </div>
                    </div>
</div>                                