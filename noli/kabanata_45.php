<!-- kabanata 45 page -->
<div id="kabanata_45" data-tab-content>
                    <div class="katanungan_container container">
                            <h1 class="katanungan_title title"><i class='bx bx-book-open' ></i> Kabanata 45</h1>
                                
                                <div class="katanungan_second_container">
                            
                                    <div class="arrow-container">
                                      <i data-tab-target="#kabanata_44" class='bx bx-chevron-left'></i>
                                      <i data-tab-target="#kabanata_46" class='bx bx-chevron-right'></i>
                                    </div>
                                                                        
                                    <center><audio controls style="width: 50%">
                                        <source src="./audio/noli/kabanata_45.mp3" type="audio/mp3">
                                        </audio>
                                    </center>

                                        <script src="https://cdn.jsdelivr.net/gh/sh20raj/AudiPlay/audiplay.min.js"></script>

                                    <br><center><h2>ANG MGA PING-UUSIG</h2></center> 
                                    
                                    <br>
                                    <p> &nbsp;&nbsp;
                                       Sa isang yungib sa kagubatan ay natagpuan din sa wakas ni Elias si Kapitan Pablo. Anim na buwan din silang hindi nagkita at may dalawang linggo na rin ang nakalipas nang malaman ni Elias ang sinapit ng Kapitan. Malapit silang dalawa sa isa’t isa at tinuturing din niyang isang ama ang Kapitan. Pareho rin silang nag-iisa na sa buhay kaya sinubukang kumbinsihin ni Elias ang Kapitan na isama ito sa mga lupain ng katutubo upang makapamuhay ng payapa ang matanda at makalimot sa sinapit ng kanyang pamilya. Tinanggihan ni Kapitan Pablo ang paanyaya ni Elias dahil naninindigan siya na ipaghiganti ang masaklap na nangyari sa kanyang mga anak sa kamay ng mga dayuhan. Ayon sa kanya ay hindi siya matatahimik hangga’t hindi nagkakaroon ng katarungan ang kaawa-awang sinapit ng kanyang pamilya.</p>
                                    <br>
                                    <p> &nbsp;&nbsp;
                                        May tatlong anak ang matanda, dalawang lalaki at isang babae. Ang anak niyang dalaga ay pinagsamantalahan ng isang alagad ng simbahan kaya ang isa niyang anak na lalaki ay nag-imbestiga sa nangyari. Nagpunta ito sa kumbento ngunit tila nagkaroon umano ng nakawan doon kaya naman pinagbintangan ang kanyang anak na lalaki. Datapwat hindi man napatunayan ang nasabing nakawan ay hinuli pa rin ito at ibinitin, at nakatikim pa ng pagpapahirap sa kamay ng mga awtoridad. ‘Di na tinugon ng Kapitan ang mga sigaw ng pagtawag ng kanyang anak sapagkat noon ay mas nanaig ang kanyang kaduwagan at pagnanais sa mapayapang buhay. Ni hindi man lang naparusahan ang kura bagkus ay inilipat lamang sa ibang lugar. Samantala, ang isa naman niyang anak na lalaki ay pinaghinalaang maghihiganti. Isang araw ay hindi nito nadala ang kanyang sedula kaya hinuli ito ng mga sibil. Siya’y pinahirapan at ng ‘di na makayanan ang mga pangyayari ay kinitil nito ang sariling buhay.</p>
                                    <br>
                                    <p> &nbsp;&nbsp;
                                        Para sa Kapitan ay wala nang mahalaga sa kanya kundi ang ipaghiganti ang sinapit ng kanyang mga anak. Aniya’y lulusob sila sa bayan sa tamang oras kasama ang iba pang mga kapus-palad na pinag-uusig din ng pamahalaan. Ito nama’y nauunawaan ni Elias kaya nasa Kapitan ang simpatya nito. Minsan na ring hinangad ni Elias na makapaghiganti ngunit kinalimutan na lamang niya ito dahil sa kagustuhang wala ng madamay pa dito. Ayon sa matanda ay madali naman itong gawin para kay Elias dahil magkaiba naman sila ng sinapit. Si Elias ay bata pa at wala namang namatay na mga anak. Anupa’t pinangakuan ni Kapitan Pablo si Elias na walang madadamay na inosente sa gagawin nilang paghihiganti. Sinabi din ni Elias sa Kapitan ang naging pagkikita at pagkakaibigan nila ni Ibarra. Ibinida niya rito ang mga katangian ni Ibarra at ang pang-aaping sinapit ng pamilya nito sa kamay ng pari. Dagdag pa ni Elias ay makatutulong si Ibarra sa pagpapa-abot sa Heneral ng tungkol sa mga hinaing ng bayan. Sinang-ayunan naman ito ni Kapitan Pablo. Malalaman niya ang resulta ng pakikipag-usap ni Elias kay Ibarra tungkol dito pagkatapos ng apat araw. Kakatagpuin ng mga tauhan ng Kapitan si Elias upang malaman ng matanda ang sagot ni Ibarra. Kung sakaling sumang-ayon si Ibarra ay magkakaroon ng katarungan ang kanilang mga hinaing ngunit kung hindi naman ay nangako si Elias na sasama sa kanilang layunin.</p>
                                    <br><br>
                                    
                                    <h2>Talasalitaan:</h2>
                                        <p>○ Binalingan – hinarap, nilingon<br>
                                           ○ Dumanak – dumaloy<br> 
                                           ○ Magalugad – marating, mahanap<br>
                                           ○ Natunton – natagpuan<br>
                                           ○ Nayuyungyungan – nalililiman<br>
                                           ○ Pagpapatiwakal – pagpapakamatay<br>
                                           ○ Viatico – komunyon na ibinibigay sa may mga karamdaman<br><br><br>
                                        </p> 

                                        <center><a href="./noli/quiz_45.php" class="btn">Pagsusulit</a></center><br>

                                    <br>
                                    <hr size="1" color="#704214" align="center">
                                    <h1 class="aboutus_copyright">© 1950 Guzmán-Laksamana-Guzmán</h1>

                               </div>
                    </div>
</div>                                