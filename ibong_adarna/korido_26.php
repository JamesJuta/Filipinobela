<!-- korido 26 page -->
<div id="korido_26" data-tab-content>
                    <div class="katanungan_container container">
                            <h1 class="katanungan_title title"><i class='bx bx-book-open' ></i> Korido 26</h1>
                                
                                <div class="katanungan_second_container">
                            
                                    <div class="arrow-container">
                                        <i data-tab-target="#korido_25" class='bx bx-chevron-left'></i>
                                        <i data-tab-target="#korido_27" class='bx bx-chevron-right'></i>
                                    </div>
                                    
                                    <center><audio controls style="width: 50%">
                                        <source src="./audio/ibong_adarna/korido_26.mp3" type="audio/mp3">
                                        </audio>
                                    </center>

                                        <script src="https://cdn.jsdelivr.net/gh/sh20raj/AudiPlay/audiplay.min.js"></script>

                                    <br><center><h2>PAGPAPATULOY NG MGA PAGSUBOK</h2>
                                    <h3><i>(Mga Saknong 1061-1285)</i></h3></center> 

                                    <br>
                                    <div class="novel-container">
                                        <div class="text-container">
                                            <p class="novel-text">
                                                [1061] Katugunan ng prinsipe <br>
                                                sa hari ay nakapipi, <br>
                                                pinalimi nang maigi <br>
                                                ang paing minamabuti. <br>
                                                <br>
                                                [1062] Praskong ingat-ingat niya <br>
                                                madaling ipinakuha, <br>
                                                sa palasyo'y nanaog na <br>
                                                kay Don Juan ay sumama. <br>
                                                <br>
                                                [1063] Pagdating sa isang pook <br>
                                                na ligid sa manunubok, <br>
                                                praskong bitbit ay dinukot <br>
                                                sa lalagyang gintong pulos. <br>
                                                <br>
                                                [1064] Saka anyang buong giliw: <br>
                                                "Praskong ito ay malasin, <br>
                                                ang nariya'y maiitim, <br>
                                                mga taong munsing-munsing. <br>
                                                <br>
                                                [1065] Labindalawang Negrito <br>
                                                buhay namang mga tao, <br>
                                                ito'y mga alaga ko,  <br>
                                                minamahal na totoo. <br>
                                                <br>
                                                [1066] "Sila'y aking pawawalan <br>
                                                sa Iaot ng karagatan, <br>
                                                isilid mong muli naman  <br>
                                                sa prasko nilang tahanan. <br>
                                                <br>
                                                [1067] "Sa iyo'y mahigpit kong bilin, <br>
                                                utos na iyong tutupdin, <br>
                                                Negrito ko ay mahaling <br>
                                                parang iyan ay iyo rin. <br>
                                                <br>
                                                [1068] "Isa may huwag magkulang <br>
                                                ang Negritong pawawalan <br>
                                                isa nitong mapalita'y <br>
                                                kapalit ang iyong bühas." <br>
                                                <br>
                                                [1069] Pinawalan na ngang lahat <br>
                                                parang isdang pumupusag <br>
                                                Haring Salermo'y naghayag <br>
                                                ng ganitong bagong atas: <br>
                                                <br>
                                                [1070] "Sa aking pag-aagahan <br>
                                                sa umaga'y kailangang <br>
                                                mga Negrito ay datnan <br>
                                                sa hapag kong kinakanan." <br>
                                                <br>
                                                [1071] Praskong hawak ng monarka <br>
                                                kay Don Jua'y iniabot na, <br>
                                                naghiwalay ang dalawa't <br>
                                                ang hari ay namahinga. <br>
                                                <br>
                                                [1072] Nang gumabi ay dumating <br>
                                                si Donya Mariang butihin, <br>
                                                nagtanong sa kanyang giliw <br>
                                                kung ano ang dapat gawin. <br>
                                                <br>
                                                [1073] "Naririto, aking sinta, <br>
                                                ang utos ng iyong ama, <br>
                                                itong praskong bigay niya <br>
                                                ay may lamang mga Ita. <br>
                                                <br>
                                                [1074] "Mga Ita'y pinawalan <br>
                                                sa laot ng karagatan, <br>
                                                bukas, bago mag-agahan <br>
                                                makita nang naririyan.  <br>
                                                <br>
                                                [1075] "Bilang ay labindalawa <br>
                                                naririyang mga Ita, <br>
                                                pag nagkulang daw ng isa <br>
                                                buhay ko ang kahalaga."  <br>
                                                <br>
                                                [1076] "Iya'y munting bagay låmang," <br>
                                                kay Donya Mariang saysay,<br>
                                                "huwag magulumihanan  <br>
                                                kaydali tang malusutan. <br>
                                                <br>
                                                [1077] "Ano na ang mga Itang <br>
                                                laruan ng aking ama <br>
                                                sa tawag kong mahina pa <br>
                                                paghuhuling walang-sala." <br>
                                                <br>
                                                [1078] Para silang naglilibang <br>
                                                ang magkasi'y nag-agapay, <br>
                                                hanggang sa madaling-araw <br>
                                                kaysaya ng salitaan. <br>
                                                <br>
                                                [1079] Ikaapat nang tugtugin <br>
                                                ang prinsesa ay nagturing: <br>
                                                Halika na, aking giliw,  <br>
                                                at ang ilaw ay bitbitin. <br>
                                                <br>
                                                [1080] "Akin naman iyang prasko <br>
                                                Sa dagat tayo patungo, <br>
                                                sa tubig lulusong tayo, <br>
                                                tatawagin ang Negrito. <br>
                                                <br>
                                                [1081] Sumapit ang dalawa <br>
                                                sa baybay ng dagat nila, <br>
                                                pagkalusong ng prinsesa  <br>
                                                humiyaw kapagkaraka. <br>
                                                <br>
                                                [1082] "Bawat dumating sa inyo <br>
                                                pumasok agad sa prasko, <br>
                                                nasa lubig man nga kayo'y <br>
                                                masisilab sa galit ko." <br>
                                                <br>
                                                [1083] Narinig ng mga Ita <br>
                                                ang tinig ni Donya Maria, <br>
                                                lahat ay nag-unahan na <br>
                                                nang pasilid sa praskera. <br>
                                                <br>
                                                [1084] Nagsidating at pumasok <br>
                                                na giniginaw sa takot, <br>
                                                nang sa prasko'y mapaloob <br>
                                                walang kibo't nakaukmot. <br>
                                                <br>
                                                [1085] Umahon na ang magkasing <br>
                                                prasko'y siyang dili-dili, <br>
                                                sa lakad na magkatabi <br>
                                                katuwaa'y pagkalaki. <br>
                                                <br>
                                                [1086] Bago sila naghiwalay <br>
                                                wika ng prinsesang mahal: <br>
                                                "Muwi ka na, aking hirang, <br>
                                                labis na ang kapagalan. <br>
                                                <br>
                                                [1087] "Ako'y siya nang bahala <br>
                                                na sa prasko'y mamahala, <br>
                                                natitiyak kong mamaya  <br>
                                                ang ama ko ay hahanga." <br>
                                                <br>
                                                [1088] Nagtuloy na sa palasyo <br>
                                                ang prinsesa'y tumatakbo, <br>
                                                ang prinsipe ay sa kubo  <br>
                                                sa puyat ay inuubo. <br>
                                                <br>
                                                [1089] Praskong tahanan ng Ita <br>
                                                nakatayo na sa mesa, <br>
                                                ang napuyat na prinsesa  <br>
                                                sa silid ay natulog na. <br>
                                                <br>
                                                [1090] Haring Salermo'y nagising <br>
                                                prasko'y agad nang napansin, <br>
                                                mga Ita nang bilangin  <br>
                                                kabilangan ay dati rin. <br>
                                                <br>
                                                [1091] Isa ma'y walang nawala <br>
                                                pagtataka'y di kawasa, <br>
                                                at laki ng paghanga <br>
                                                mata'y parang mauulwa. <br>
                                                <br>
                                                [1092] Saka parang nangangarap <br>
                                                nagsalita nang malakas: <br>
                                                "Ako'y hindi nga papayag <br>
                                                magahis ng isang hamak." <br>
                                                <br>
                                                [1093] Noon din nga ay binuo <br>
                                                ang panibago niyang hibo, <br>
                                                sa sarili niyang kuro <br>
                                                ito'y mabigat pang lalo. <br>
                                                <br>
                                                [1094] "Dito sa bago kong utos," <br>
                                                sabing masaya ang loob, <br>
                                                "galing niya'y masusubok <br>
                                                kapag kanya pang nasunod." <br>
                                                <br>
                                                [1095] Kaya nang kinabukasa'y <br>
                                                pinatawag si Don Juan, <br>
                                                masiglang humarap naman  <br>
                                                sa Haring Salermong mahal. <br>
                                                <br>
                                                [1096] "May pangako kang matapat," <br>
                                                anang hari sa kaharap, <br>
                                                "na anumang yaring atas  <br>
                                                susundin mong walang liwag." <br>
                                                <br>
                                                [1097] "Tunay po ang inyong wika," <br>
                                                anang prinsipeng dakila, <br>
                                                "inyong utos kung masira  <br>
                                                buhay ko ang nakataya." <br>
                                                <br>
                                                [1098] "Kung gayo'y iyong pakinggan <br>
                                                ang utos kong ibibigay, <br>
                                                utos na ito'y tandaan  <br>
                                                tutupdin mong madalian. <br>
                                                <br>
                                                [1099] "Ang ibig ko'y iyong bundok <br>
                                                dito'y iyong maiusod, <br>
                                                isang malaki kong lugod  <br>
                                                na hangarin ay mabusog. <br>
                                                <br>
                                                [1100] "Itapat mo sa bintana <br>
                                                pagkatayo'y tamang-tama <br>
                                                hanging diya'y magmumula  <br>
                                                sa palasyo'y maging sula. <br>
                                                <br>
                                                [1101] "Pagdungaw ko sa umaga, <br>
                                                ang bundok ay nariyan na;<br>
                                                simoy na kaaya-aya  <br>
                                                malanghap kong maligaya. <br>
                                                <br>
                                                [1102] "Kaya hayo na, Don Juan, <br>
                                                ihanda ang kailangan, <br>
                                                kung mabibigo ka riyan <br>
                                                kapalit ang iyong bühay." <br>
                                                <br>
                                                [1103] Nagpaalam ang prinsipe <br>
                                                na gulo ang dili-dili, <br>
                                                kung wala ang kanyang kasi <br>
                                                natapos na ang sarili. <br>
                                                <br>
                                                [1104] Ave Maria na nga noon, <br>
                                                agaw-dilim sa panahon, <br>
                                                kung sa Diyos iuukol  <br>
                                                pagtawag sa ating Poon. <br>
                                                <br>
                                                [1105] Ang prinsipe, kung hindi man <br>
                                                isang taong sadyang banal, <br>
                                                pagtawag sa Kalangitan <br>
                                                hindi nakalilimutan. <br>
                                                <br>
                                                [1106] Nang abutin ang prinsesa <br>
                                                nasa ganyang lagay siya, <br>
                                                kaya di man ipagbadya <br>
                                                kabanala'y nakilala.  <br>
                                                <br>
                                                [1107] "Kaya ba ang unang bati <br>
                                                ng prinsesang nakangiti, <br>
                                                Pangamba sa ating Hari  <br>
                                                sa gawa mo'y napapawi. <br>
                                                <br>
                                                [1108] "Ngayo'y ibig kong malaman <br>
                                                ang utos ng Haring mahal, <br>
                                                sa mabigat o magaan  <br>
                                                matutupad nang mahusay." <br>
                                                <br>
                                                [1109] "Ang nais ng iyong ama <br>
                                                yaong bundok ay makuha, <br>
                                                at bukas daw ng umaga <br>
                                                magisnang naririto na. <br>
                                                <br>
                                                [1110] "Itapat sa durungawan <br>
                                                nang ang hangin ay makamtan <br>
                                                upang kung siya'y manungaw <br>
                                                init ay di maramdaman." <br>
                                                <br>
                                                [1111] "Walang dapat ipanimdim,"<br>
                                                ang kay Donya Mariang turing, <br>
                                                "magaan ang kanyang hiling  <br>
                                                magagawa nang magaling." <br>
                                                <br>
                                                [1112] Ugali ng mga pusong <br>
                                                nauuhaw sa pagsuyo <br>
                                                kapag sila'y nakatagpo  <br>
                                                anong hirap na mapugto! <br>
                                                <br>
                                                [1113] Sa kanilang salitaang <br>
                                                anong tamis na suyuan, <br>
                                                nanonood ay ang buwan <br>
                                                at bituing karamihan. <br>
                                                <br>
                                                [1114] Magmamadaling araw na <br>
                                                nang maglayo ang dalawa, <br>
                                                sa hiling din ng prinsesa <br>
                                                ang prinsipe'y namahinga. <br>
                                                <br>
                                                [1115] Noon din nga'y pinalakad <br>
                                                yaong bundok na mataas, <br>
                                                sa bintana itinapat  <br>
                                                ang hangin ay walang lubag. <br>
                                                <br>
                                                [1116] Hanging doo'y nagmumula <br>
                                                sa palasyo tumatama, <br>
                                                matibay man ang bintana  <br>
                                                sa lakas ay umuuga. <br>
                                                <br>
                                                [1117] Ikaapat ng umaga <br>
                                                nang maganap yaong pita, <br>
                                                pagkat gawa ng mahika <br>
                                                nayari sa kisapmata. <br>
                                                <br>
                                                [1118] Nagising na itong hari <br>
                                                nakita ang pagkayari, <br>
                                                himalang hindi mawari  <br>
                                                nagulo ang kanyang budhi. <br>
                                                <br>
                                                [1119] Lalo na nga nang mabuksan <br>
                                                ang sariling durungawan, <br>
                                                yaong hanging palay-palay  <br>
                                                hindi siya iginalang. <br>
                                                <br>
                                                [1120] Haring hindi mapanatag <br>
                                                ay muli nang bumalangkas <br>
                                                ng utos na pagkabigat <br>
                                                na siya ma'y nasisindak. <br>
                                                <br>
                                                [1121] Pinaharap si Don Juan <br>
                                                at ang sabing malumanay: <br>
                                                "Hanga ko'y walang kapantay <br>
                                                sa hawak mong karunungan. <br>
                                                <br>
                                                [1122] "Lugod ko'y hindi masukat <br>
                                                sa paglilingkod mong tapat, <br>
                                                kaya nga't mayroong oras <br>
                                                nagugulo yaring hagap. <br>
                                                <br>
                                                [1123] "Sa ganda ng iyong loob <br>
                                                ang utang ko'y sunod-sunod, <br>
                                                ako nama'y ni ga-putok  <br>
                                                ay wala pang naihandog. <br>
                                                <br>
                                                [1124] "Danga't mayroon lang ibang <br>
                                                sa hiling ko ay may kaya <br>
                                                at ang lihim pa nga kita'y  <br>
                                                iiwasan kong talaga. <br>
                                                <br>
                                                [1125] "Anong bagsik man ng batas <br>
                                                niring aking katauhan, <br>
                                                ang minsan kong mahilingan <br>
                                                ay siya nang kaibigan. <br>
                                                <br>
                                                [1126] "Isa ka sa napatangi <br>
                                                sa maselan kong pagpili, <br>
                                                layuan ka pa nga'y hindi, <br>
                                                mahal ka sa aking hili. <br>
                                                <br>
                                                [1127] "Kaya, O Prinsipeng mahal, <br>
                                                paraya mo ay lakihan, <br>
                                                darating din iyang araw <br>
                                                na kita'y mababayaran. <br>
                                                <br>
                                                [1128] "Hiling ko sa iyo ngayon <br>
                                                bundok na ito'y itabon <br>
                                                sa gitna niyang maugong  <br>
                                                sa dagat na madaluyong. <br>
                                                <br>
                                                [1129] "Doon ay maging kastilyo <br>
                                                sa umaga'y makita ko, <br>
                                                ang kanyang mga simboryo  <br>
                                                anyo't bilog ay pareho. <br>
                                                <br>
                                                [1130] "Itong muog ay tayuan <br>
                                                ng gulod na pitong hanay, <br>
                                                mga kanyon ang nariyan  <br>
                                                pananggol ng kaharian. <br>
                                                <br>
                                                [1131] "Iyan ay lalagyan mo pa <br>
                                                mga anim na batirya, <br>
                                                may kawal sa bawat isa  <br>
                                                at ayos makipagbaka. <br>
                                                <br>
                                                [1132] "Mga kanyon ay magisnan <br>
                                                na putok ay nagtunugan, <br>
                                                wari baga'y may digmaa't <br>
                                                ginagahis ang kaaway. <br>
                                                <br>
                                                [1133] "Tibayan ang pagkayari <br>
                                                yaong mahirap magisi <br>
                                                alamin mong nasa uri <br>
                                                ang tatag ng gawa't yari. <br>
                                                <br>
                                                [1134] "Gumawa ka ng lansangan <br>
                                                na aking malalakaran, <br>
                                                mula sa palasyo real <br>
                                                hanggang sa muog na iyan. <br>
                                                <br>
                                                [1135] "Ang lansangan ay matuwid, <br>
                                                kawili-wili sa masid, <br>
                                                at sa magkabilang panig <br>
                                                palamuti'y maririkit. <br>
                                                <br>
                                                [1136] Sagana sa kasangkapang <br>
                                                sa paggawa'y kailangan: <br>
                                                bareta, piko, palataw, <br>
                                                kutsara, maso't kalaykay." <br>
                                                <br>
                                                [1137] Ang panayam nang matapos <br>
                                                hari ay lugod na lugod, <br>
                                                at ang wika, "Masusubok <br>
                                                ang isipan mong matayog." <br>
                                                <br>
                                                [1138] Prinsipe'y nagbalik naman <br>
                                                sa kanyang tinutuluyan, <br>
                                                gagamiti'y kanyang taglay <br>
                                                ang prinsesa'y hinihintay. <br>
                                                <br>
                                                [1139] Sa gabi ang pagkikita <br>
                                                ng prinsipe at prinsesa <br>
                                                pagkat bawat gawin nila'y <br>
                                                lihim na lihim sa iba. <br>
                                                <br>
                                                [1140] Ikawalo ay dumating <br>
                                                ang magkasi'y magkapiling, <br>
                                                puso nilang may hilahil <br>
                                                sa lambinga'y naaaliw. <br>
                                                <br>
                                                [1141] Nabatid ni Donya Maria <br>
                                                ang utos ng kanyang ama, <br>
                                                mabigat ma'y napatawa <br>
                                                kahuluga'y kaya niya. <br>
                                                <br>
                                                [1142] Nakita ang kasangkapang <br>
                                                sa paggawa'y kagamitan,<br>
                                                napangiting kahuluga'y  <br>
                                                lahat ay di kailangan. <br>
                                                <br>
                                                [1143] Bakit pa nga ba gagamit <br>
                                                ng kahit pakong maliit, <br>
                                                sa ang kalaruang kipkip  <br>
                                                malilikha ay daigdig. <br>
                                                <br>
                                                [1144] Kaya nga ba'y malumanay <br>
                                                na sinabi kay Don Juan: <br>
                                                "Matulog ka pang tiwasay,  <br>
                                                ako na ang kakatawan. <br>
                                                <br>
                                                [1145] "Kahilinga'y mayayari <br>
                                                isang bagay na madali, <br>
                                                alam mo nang naugali <br>
                                                ang ama ko sa paghingi. <br>
                                                <br>
                                                [1146] "Bukas din magigisnang <br>
                                                yaring-yari't walang kulang, <br>
                                                itong buong kaharian <br>
                                                mamamangha pag matanghal." <br>
                                                <br>
                                                [1147] Dunong nga ni Donya Maria <br>
                                                pinakilos-kapagdaka, <br>
                                                bundok ay nasa dagat na  <br>
                                                isang muog na maganda. <br>
                                                <br>
                                                [1148] Sa umaga ang liwanag <br>
                                                gintong lantay na laganap, <br>
                                                ang daigdig ay nagalak  <br>
                                                buong baya'y walang hirap. <br>
                                                <br>
                                                [1149] Ang haring nagugulaylay <br>
                                                sa silid niyang tulugan, <br>
                                                nagising sa dagundungan  <br>
                                                ng sa kanyong mga angal. <br>
                                                <br>
                                                [1150] Si Don Juan ay niyayang <br>
                                                mag-aliw sa kagagawang <br>
                                                tanggulang kahanga-hanga <br>
                                                na bunga ng kanyang nasa. <br>
                                                <br>
                                                [1151] Tiwasay at masasayang <br>
                                                naglalakad ang dalawa, <br>
                                                hari ay naliligaya  <br>
                                                sa bawat tamaan ng mata. <br>
                                                <br>
                                                [1152] Sa hakbang ay sinusukat <br>
                                                ang lupang dati ay dagat, <br>
                                                nang makuro yaong agwat <br>
                                                sa sarili'y napalatak.  <br>
                                                <br>
                                                [1153] Patuloy silang dalawa <br>
                                                tumagal ay lalo pang <br>
                                                natutuwa ang monarka  <br>
                                                sa lahat ng nakikita. <br>
                                                <br>
                                                [1154] Ano't hindi matutuwa <br>
                                                sa ang lahat, ay nilikha <br>
                                                kanyong magkabi-kabila, <br>
                                                ang putuka'y walang sawa. <br>
                                                <br>
                                                [1155] Yaong kagabi ay dagat <br>
                                                ngayo'y lupang pagkatigas, <br>
                                                naging daang pagkarilag  <br>
                                                mga alon ang kayakap. <br>
                                                <br>
                                                [1156] Mga alon sa pampangin <br>
                                                kung humalik ay may lambing, <br>
                                                bulang sa tabi'y humimpil  <br>
                                                bango'y bulaklak ng hasmin. <br>
                                                <br>
                                                [1157] Nang sumapit na sa muog <br>
                                                hari ay biglang naudlot, <br>
                                                pagkat ang naroong tanod  <br>
                                                ay humarang sa pagpasok. <br>
                                                <br>
                                                [1158] Ayaw siyang patuluyin <br>
                                                sandata ang pumipigil, <br>
                                                ang prinsipe ay nagturing:  <br>
                                                "Ako'y iyong kilalanin." <br>
                                                <br>
                                                [1159] "Emperador naming mahal, <br>
                                                patawad sa pagkukulang." <br>
                                                ang lahat na'y nagyukuran <br>
                                                at ang muog ay binuksan. <br>
                                                <br>
                                                [1160] Pangyayari'y suliraning <br>
                                                sa hari ay pinanimdim,<br>
                                                lumubha pa nang mapansing  <br>
                                                nawala ang kanyang singsing. <br>
                                                <br>
                                                [1161] Gayumpama'y di kumibo <br>
                                                sa tinamong pagkabigo, <br>
                                                lungkot hiya'y itinago <br>
                                                sa pagtanaw sa malayo. <br>
                                                <br>
                                                [1162] Napalayong pagmamalas <br>
                                                dili hindi ay nabihag <br>
                                                nang sa kanya ay humarap <br>
                                                ang heneral na magilas. <br>
                                                <br>
                                                [1163] Kasama nitong heneral <br>
                                                mga koronel at kapitan, <br>
                                                at saloob ng tanggulan  <br>
                                                ang hukbo ay nakahanay. <br>
                                                <br>
                                                [1164] Ngunit iba ang may lungkot <br>
                                                na sa puso niya tagos, <br>
                                                paliguan man ng lugod <br>
                                                sa lugod ay nalulunos. <br>
                                                <br>
                                                [1165] Pagkat di na makatagal <br>
                                                ang pag-uwi'y naisipan <br>
                                                at hiniling kay Don Juang <br>
                                                patigilin ang putukan. <br>
                                                <br>
                                                [1166] Sukat na sa pagkataas <br>
                                                ng espadang kumikislap, <br>
                                                ang prinsipe'y di nangusap <br>
                                                buong hukbo'y namanatag. <br>
                                                <br>
                                                [1167] Nang ikalima ng hapon <br>
                                                ng araw rin namang yaon, <br>
                                                si Don Juan ay kinaon <br>
                                                at sa hari ay may pulong. <br>
                                                <br>
                                                [1168] Hari ay kanyang dinatnan <br>
                                                sa hardin ay naglilibang,<br>
                                                paglapit na ay nagpugay,  <br>
                                                at sa utos ay naghintay.  <br>
                                                <br>
                                                [1169] Sa haring masayang mukha <br>
                                                kasiyaha'y nakabadha, <br>
                                                kung hayag man ang paghanga <br>
                                                sa isipa'y may pakana. <br>
                                                <br>
                                                [1170] "Ngayong gabi, yaring nais <br>
                                                ang kastilyo ay maalis, <br>
                                                ni bakas ma'y di ko ibig <br>
                                                sa karagata'y mamasid. <br>
                                                <br>
                                                [1171] "Ang bundok na nasa dagat <br>
                                                isauli dito bukas, <br>
                                                kailangan kong lumanghap  <br>
                                                niyang hanging isang lunas." <br>
                                                <br>
                                                [1172] Palibhasa'y haring utos <br>
                                                ang "ayoko" ay di sagot, <br>
                                                kung kaya mo ay sumunod  <br>
                                                at kung hindi, magpahinog. <br>
                                                <br>
                                                [1173] Nagpaalam ang prinsipe't <br>
                                                hinintay ang kanyang kasi, <br>
                                                nang makita ay sinabi  <br>
                                                ang utos na minabuti. <br>
                                                <br>
                                                [1174] Pangako ni Donya Maria: <br>
                                                "Huwag kang mag-aalala, <br>
                                                sa tulog mo'y humimbing ka, <br>
                                                at ako ang bahala na." <br>
                                                <br>
                                                [1175] Sa lakas ng kalaruang <br>
                                                hawak ng prinsesang mahal, <br>
                                                ang kastilyo ay naparam  <br>
                                                bundok ang muling lumitaw. <br>
                                                <br>
                                                [1176] Noong hatinggabing ganap <br>
                                                nang manauli ang dagat, <br>
                                                sa dating ayos at lawak <br>
                                                tubig ang nakalaganap. <br>
                                                <br>
                                                [1177] At ang bundok na lumitaw <br>
                                                sa palasyo naagapay, <br>
                                                sa dati ring katayuang <br>
                                                katapat ng durungawan. <br>
                                                <br>
                                                [1178] Panibagong pag-iisip <br>
                                                ang sa hari ay nagtalik, <br>
                                                tila mahirap magahis <br>
                                                ang subyang sa kanyang didib. <br>
                                                <br>
                                                [1179] At muling ipinasundo <br>
                                                ang prinsipeng manunuyo, <br>
                                                matapos niyang mabuo <br>
                                                sa isip ang bagong hibo. <br>
                                                <br>
                                                [1180] Pagharap na ni Don Juan <br>
                                                ay ganito ang tinuran: <br>
                                                "Kaylaki ng kapagalan  <br>
                                                ang sa iyo'y aking utang. <br> 
                                                <br>
                                                [1181] "O, Don Juan, aywan ko ba <br>
                                                kung mabayaran pa kita, <br>
                                                bakit naging sakit ko nang  <br>
                                                sa iyo ay makapita. <br>
                                                <br>
                                                [1182] "Gaya ngayon nitong lagay <br>
                                                pagkat marami nang utang, <br>
                                                ang hiya ko'y humahadlang  <br>
                                                magtapat ng kahilingan. <br>
                                                <br>
                                                [1183] "Di ko naman maihanap <br>
                                                ng ibang makatutupad <br>
                                                pagkat lubos kong talastas  <br>
                                                nasa iyo yaong lunas." <br>
                                                <br>
                                                [1184] "Mahal na Haring Salermo, <br>
                                                di miminsang nasabi ko <br>
                                                itong abang pagkatao  <br>
                                                alipin ng utos ninyo." <br>
                                                <br>
                                                [1185] "Don Juan, maraming salamat <br>
                                                sa puso mong mapagtapat <br>
                                                hininga ko ay lumuwag <br>
                                                ang hiling ko'y matutupad. <br>
                                                <br>
                                                [1186] "Yamang ako ay binigyan <br>
                                                ng luwag sa kahilingan, <br>
                                                manainga, O Don Juan,  <br>
                                                ngayon sa aking tuturan. <br>
                                                <br>
                                                [1187] "Di ba tayo ay naglakad <br>
                                                sa kastilyong nasa dagat, <br>
                                                noon nga ay napahamak  <br>
                                                o, sayang ang aking hiyas. <br>
                                                <br>
                                                [1188] "Ang singsing kong minamahal <br>
                                                kung bakit ko nalingatang <br>
                                                sa daliri ay natanggal, <br>
                                                nahulog sa karagatan. <br>
                                                <br>
                                                [1189] "Kung maluwag sa loob mo <br>
                                                ngayon sana ang ibig ko, <br>
                                                kunin saan pa man dako't <br>
                                                saka na mag-usap tayo." <br>
                                                <br>
                                                [1190] "Haring Salermong marangal, <br>
                                                mamayapa'ng kahilingan, <br>
                                                kahit ko na ikamatay <br>
                                                kayo'y di ko masusuway." <br>
                                                <br>
                                                [1191] "At hangad ko kung makuha'y <br>
                                                magigisnan sa umaga, <br>
                                                sa unan ko'y makikitang  <br>
                                                iyon din at hindi iba." <br>
                                                <br>
                                                [1192] "Pangako ko, Haring mahal, <br>
                                                hindi ako magkukulang, <br>
                                                ano yaring mahihintay <br>
                                                kung kayo ay paglakuan?" <br>
                                                <br>
                                                [1193] Karaniwang ugaliin <br>
                                                nitong haring mapaghiling, <br>
                                                taong kanyang hihiliin <br>
                                                ay ngitian nang palihim. <br>
                                                <br>
                                                [1194] Palihim nga pagka't ayaw <br>
                                                mahalata ang pag-uyam, <br>
                                                kausap ay nililibang  <br>
                                                sa salitang maiinam. <br>
                                                <br>
                                                [1195] Ngiting ito'y ngiting taksil <br>
                                                sa pangako't sinungaling, <br>
                                                sa mabuting sasabihin <br>
                                                may masamang nalilihim. <br>
                                                <br>
                                                [1196] Alam ito ni Don Juan <br>
                                                ngunit kanyang pinaparam, <br>
                                                sa buhay ng manliligaw  <br>
                                                ang mapakla'y malinamnam. <br>
                                                <br>
                                                [1197] Naghiwalay ang dalawa <br>
                                                hari'y may pabaong tawa, <br>
                                                ang prinsipe'y masaya't <br>
                                                ang hari ay nakilala.  <br>
                                                <br>
                                                [1198] Tinugtog ang ikasiyam <br>
                                                ng gabing kaliwanagan, <br>
                                                ang magkasi'y nag-ulayaw  <br>
                                                sa hardin ng paliguan. <br>
                                                <br>
                                                [1199] Dito nga sila nagkita <br>
                                                upang muling maalala <br>
                                                yaong hapong pagkasayang <br>
                                                saksi sa pagkikilala. <br>
                                                <br>
                                                [1200] Hapong siyang idinatal <br>
                                                mula sa Berbanyang bayan <br>
                                                ng prinsipeng si Don Juan  <br>
                                                agila ang kaalakbay. <br>
                                                <br>
                                                [1201] Hapong unang pagkamalas <br>
                                                sa dilag ng mga dilag, <br>
                                                bulaklak na walang kupas  <br>
                                                na laon nang pinangarap. <br>
                                                <br>
                                                [1202] Hapong natigmak ng luha <br>
                                                ng pusong napaawa,<br>
                                                hapong sa awa'y sagana  <br>
                                                ng pusong tapat sa sumpa. <br>
                                                <br>
                                                [1203] "Don Juan, iyong sabihin <br>
                                                ang utos ng Hari natin, <br>
                                                nang ngayo'y aking malining <br>
                                                at ang gabi'y lumalalim." <br>
                                                <br>
                                                [1204] "Ang singsing daw ng ama mo <br>
                                                ay nawala di naino, <br>
                                                ngayong gabi't hanapin ko't  <br>
                                                kailangan n'yang totoo. <br>
                                                <br>
                                                [1205] "May diyamante ang singsing <br>
                                                sa tubig ma'y nagniningning, <br>
                                                nahulog at napaglining <br>
                                                na sa dagat napalibing. <br>
                                                <br>
                                                [1206] "Bili't biling pagkakuha <br>
                                                magisnan sa unan niya <br>
                                                at kung wala, sa umaga  <br>
                                                ang bühay ko'y mapapaka." <br>
                                                <br>
                                                [1207] "Ito'y pamumuhunanan," <br>
                                                anang prinsesang malumbay, <br>
                                                "ng panganib at ng buhay <br>
                                                bago tayo magtagumpay." <br>
                                                <br>
                                                [1208] Ang prinsesa ay kumuha <br>
                                                ng isang batyang maganda, <br>
                                                isang itak na hasa na <br>
                                                may sangkalan at hapag pa. <br>
                                                <br>
                                                [1209] Tumugpa sila sa dagat <br>
                                                sa batya'y lumulan agad, <br>
                                                napalaot na maingat  <br>
                                                sa gitna sila tumambad. <br>
                                                <br>
                                                [1210] "Don Juan," anang prinsesa, <br>
                                                "lakasan ang loob sana, <br>
                                                iwaksi mo ang pangamba <br>
                                                upang magtagumpay kita. <br>
                                                <br>
                                                [1211] "Ngayon ako'y tadtarin mo. <br>
                                                tadtarin mong pinong-pino, <br>
                                                ngunit ingatang totoo  <br>
                                                may matapong kapiraso. <br>
                                                <br>
                                                [1212] "Kung tadtad na ay ihulog <br>
                                                nang sa tubig ay lumubog, <br>
                                                katawan kong durog-durog  <br>
                                                isdang sisisid sa pusod. <br>
                                                <br>
                                                [1213] "Habang ako ay wala pa <br>
                                                huwag matutulog sana, <br>
                                                gagawin mo'y mag-abang ka <br>
                                                paglitaw ko ay taon na. <br>
                                                <br>
                                                [1214] "Dala ko na yaong singsing <br>
                                                sa daliri ko kukunin, <br>
                                                huwag sanang lilimutin <br>
                                                ang lahat kong mga bilin." <br>
                                                <br>
                                                [1215] Gawa na ang lahat-lahat <br>
                                                ang prinsesa ay natadtad, <br>
                                                isdang-buhay na sa dagat  <br>
                                                ang singsing ay hinahanap. <br>
                                                <br>
                                                [1216] Paghanap ay natagalan <br>
                                                nang di gayon-gayon lamang, <br>
                                                nakatulog si Don Jua't  <br>
                                                ang pangako'y nalimutan. <br>
                                                <br>
                                                [1217] Siyang paglitaw sa tubig <br>
                                                ng prinsesang umaawit, <br>
                                                ngunit itong napaidlip <br>
                                                sa tulog ay nagtatalik. <br>
                                                <br>
                                                [1218] Sumisid upang maghintay <br>
                                                lumitaw na namamanglaw, <br>
                                                ang singsing na ibibigay <br>
                                                walang umabot na kamay. <br>
                                                <br>
                                                [1219] Muli na namang sumisid <br>
                                                upang paranin ang hapis, <br>
                                                nang lumitaw ay may galit <br>
                                                at ang batya ay tinabig. <br>
                                                <br>
                                                [1220] Ngunit itong natutulog <br>
                                                di man lang binangungot, <br>
                                                ang prinsesa ay napagod  <br>
                                                ang singsing ay inihulog. <br>
                                                <br>
                                                [1221] At umahon na sa batya <br>
                                                ang katawa'y patang-pata <br>
                                                tampo't hapis, hikbi't luha'y  <br>
                                                gumising sa nagpabaya. <br>
                                                <br>
                                                [1222] "Tingnan mo nga, aking mahal <br>
                                                ang nangyaring kabiguan," <br>
                                                ang nasabing nalulumbay  <br>
                                                ng prinsesa kay Don Juan. <br>
                                                <br>
                                                [1223] "Di ba aking pakiusap <br>
                                                na huwag kang malilingat <br>
                                                paglitaw ko'y kunin agad <br>
                                                ang singsing na aking hawak? <br>
                                                <br>
                                                [1224] "Di mo lamang nalalaman <br>
                                                kaya kita kailanga'y <br>
                                                ang singsing kung aking tangan <br>
                                                mahirap akong lumitaw. <br>
                                                <br>
                                                [1225] "Tingnan mo kung anong oras <br>
                                                ganap ngayong ikaapat, <br>
                                                kung kay ama ay mabunyag<br>
                                                malaking pagkapahamak. <br>
                                                <br>
                                                [1226] "Walang salang ako't ikaw <br>
                                                tatanggap ng kamatayan, <br>
                                                sa munti mong pagkukulang  <br>
                                                anong laking kabayaran! <br>
                                                <br>
                                                [1227] "Danga't kita'y di matiis, <br>
                                                sa nangyaring ito'y labis <br>
                                                bawiin ko ang pag-ibig <br>
                                                at bato kang maiidlip. <br>
                                                <br>
                                                [1228] "Di ko ibig sisihin ka't <br>
                                                sa puso ko ay  mapakla,<br>
                                                ngunit ikaw ang may sala  <br>
                                                gayumpama'y mahal kita. <br>
                                                <br>
                                                [1229] "Aksayahin nati'y huwag <br>
                                                ang panahong lumilipas, <br>
                                                tad tarin mo ako agad  <br>
                                                sa tubig ay muling ikalat. <br>
                                                <br>
                                                [1230] "Pagtadtad mo ay daliin <br>
                                                nang di tayo umagahin, <br>
                                                hari ay baka magising,  <br>
                                                na wala pa yaong singsing." <br>
                                                <br>
                                                [1231] Sa pagtadtad sa prinsesang <br>
                                                oras ay hinahabol na, <br>
                                                tumalsik nang di napuna  <br>
                                                dulo ng daliri niya. <br>
                                                <br>
                                                [1232] Muli siyang nagingisdang <br>
                                                singsingng hari ang nasa, <br>
                                                sasandali ang pagkapa  <br>
                                                umahon na't tuwang-tuwa. <br>
                                                <br>
                                                [1233] Sa batya'y muling sumakay <br>
                                                ang singsing ay nasa kamay, <br>
                                                hintuturo nang pagmasdan <br>
                                                walang dulo at naputulan. <br>
                                                <br>
                                                [1234] Luha't lungkot ay tiniis <br>
                                                nang dahilan sa pag-ibig, <br>
                                                pangiti ri't walang hapis  <br>
                                                na sa sinta'y nagsulit: <br>
                                                <br>
                                                [1235] "Tingnan mo ito, Don Juan, <br>
                                                ang daliri ko ay kulang, <br>
                                                ito'y iyong tatandaa't  <br>
                                                sa aki'y pagkakilanlan." <br>
                                                <br>
                                                [1236] Sa pampang ay sumapit ding <br>
                                                kaharia'y nahihimbing <br>
                                                nakauwi't nagkagising <br>
                                                nang di sila nangapansin. <br>
                                                <br>
                                                [1237] Panibagong pagtataka <br>
                                                sa mukha ng hari'y badya, <br>
                                                ang nawalang singsing niya'y  <br>
                                                bumulaga na sa kanya. <br>
                                                <br>
                                                [1238] Nagulo na ang isipan <br>
                                                ng haring di mapalagay, <br>
                                                na kung bakit di mapatay  <br>
                                                ang prinsipeng manliligaw. <br>
                                                <br>
                                                [1239] "Muli siyang susubukin <br>
                                                kung dito pa'y liligtas din, <br>
                                                bahala ko nang isipin <br>
                                                ang paraang dapat gawin." <br>
                                                <br>
                                                [1240] Noon din ay inutusan <br>
                                                ang kawani niyang mahal: <br>
                                                "tawagin mo si Don Jua't  <br>
                                                kami'y mayroong panayam." <br>
                                                <br>
                                                [1241] Malugod din at masiglang <br>
                                                ang prinsipe'y humarap na: <br>
                                                "Mag-utos ng makakaya,  <br>
                                                minamahal kong Monarka." <br>
                                                <br>
                                                [1242] "Narito at nakahanda <br>
                                                ang aking ipagagawa, <br>
                                                ikaw ang siyang bahalang  <br>
                                                buong kayang mangasiwa. <br>
                                                <br>
                                                [1243] "Buong kaya ang sabi ko <br>
                                                sa dahilang ang totoo, <br>
                                                awa't lupit ang sa iyo'y  <br>
                                                sandatang gagamitin mo. <br>
                                                <br>
                                                [1244] "Ako'y may isang alagang <br>
                                                kabayong hari ng sama, <br>
                                                mailap at naninipa,  <br>
                                                mahal sa aking lubha. <br>
                                                <br>
                                                [1245] "Ang ibig ko'y paamuin <br>
                                                at bumait na magaling, <br>
                                                kabayo ko'y gagamitin <br>
                                                sa balak na pag-aaliw. <br>
                                                <br>
                                                [1246] "Kunin mo sa kanyang bahay <br>
                                                pati mga kagamitang <br>
                                                mahalaga sa pagsakay,  <br>
                                                siya't pamigil na busal. <br>
                                                <br>
                                                [1247] "Ngayon ay mamahinga na't <br>
                                                nang bukas ay may lakas ka, <br>
                                                pagpapaamo ay iba,<br>
                                                hirap, pagod magkasama." <br>
                                                <br>
                                                [1248] Paanong matatahimik <br>
                                                ang isang may iniisip, <br>
                                                si Don Jua'y naiinip <br>
                                                sa paghihintay sa ibig. <br>
                                                <br>
                                                [1249] Lampas na sa takipsilim <br>
                                                nang ang sinta ay dumating, <br>
                                                ang inip na humilahil  <br>
                                                noon lamang naging lambing. <br>
                                                <br>
                                                [1250] "Sabihin mo na, Don Juan <br>
                                                ang utos ng Haring mahal, <br>
                                                sa panaho'y manghinayang <br>
                                                baka tayo ay maiwan." <br>
                                                <br>
                                                [1251] "Ang alaga ng ama mo <br>
                                                na mailap na kabayo <br>
                                                bukas daw ay sanayin ko't <br>
                                                nang umamo raw ang d'yablo." <br>
                                                <br>
                                                [1252] Pakli naman ng prinsesa: <br>
                                                "Ang kabayo'y dili iba <br>
                                                kundi ang akin ding ama, <br>
                                                sa pagsakay, mag-ingat ka. <br>
                                                <br>
                                                [1253] "Yaong katad na pamigil <br>
                                                na may gintong nagniningning <br>
                                                at ang siyang parang garing <br>
                                                ay mga kapatid ko rin. <br>
                                                <br>
                                                [1254] "Nasa bibig namang busal <br>
                                                ay bakal na nakasihang, <br>
                                                ako yao't pag tinantang <br>
                                                ang kabayo'y masasakyan. <br>
                                                <br>
                                                [1255] "Ang kabayo nga'y mailap, <br>
                                                mabagsik at walang habag, <br>
                                                kaya magpakaingat  <br>
                                                nang hindi mapahamak. <br>
                                                <br>
                                                [1256] "Paglapit mo sa talian <br>
                                                mata'y magbabagang tunay, <br>
                                                magsisipa't aatungal, <br>
                                                kasindak-sindak pagmasdan. <br>
                                                <br>
                                                [1257] "Kapag ayaw magpasiya <br>
                                                maninipa at daramba, <br>
                                                palo't dagok gawin mo na  <br>
                                                hanggang mahirapan siya. <br>
                                                <br>
                                                [1258] "Galingan mo ang pag-ilag <br>
                                                sa damba at mga sikad, <br>
                                                mga kuko'y matatalas <br>
                                                katawan mo'y mawawalat. <br>
                                                <br>
                                                [1259] "Madali mong mahalatang <br>
                                                ang kabayo ay mahina, <br>
                                                daloy sa mata ng luha  <br>
                                                bulwak ng bukal na sira. <br>
                                                <br>
                                                [1260] "Subuan mo na ng busal <br>
                                                ang siya'y madaling ilagay, <br>
                                                lagay ng renda'y tibayan <br>
                                                tiyakin ang katatagan. <br>
                                                <br>
                                                [1261] "Ang bahala nama'y ako<br>
                                                sa bibig nitong kabayo <br>
                                                pagkat ako nga ang preno <br>
                                                renda ang alagaan mo. <br>
                                                <br>
                                                [1262] "Ang paghawak ay higpitan <br>
                                                huwag itong luluwagan <br>
                                                at kung hindi ay asahang <br>
                                                katawan mo'y maluluray.  <br>
                                                <br>
                                                [1263] "Ikaw'y biglang ililipad <br>
                                                aabot sa alapaap, <br>
                                                hangin doon ay malakas <br>
                                                at sa lupa ka lalagpak. <br>
                                                <br>
                                                [1264] "Upang ito'y di abutin <br>
                                                renda'y laging hihigitin, <br>
                                                bawat higit na gagawin <br>
                                                sa paglipad ay pipigil. <br>
                                                <br>
                                                [1265] "Suwail itong kabayo <br>
                                                baka ikaw ay ibato, <br>
                                                ang marapat na gawin mo. <br>
                                                paluin ang kanyang ulo. <br>
                                                <br>
                                                [1266] "Kung ang ulo'y magtitigas,<br> 
                                                palo't takid ng esp'welas <br>
                                                ang gawi mong ubos-lakas  <br>
                                                nang manghina siya agad. <br>
                                                <br>
                                                [1267] "Madali mo namang mapuna <br>
                                                kung ang lakas ay wala na, <br>
                                                luha'y dadaloy sa mata't  <br>
                                                sasago ang laway niya. <br>
                                                <br>
                                                [1268] "Sa gayo'y iyong lubaya't <br>
                                                ihatid na sa hapunan <br>
                                                ng kabayong salanggapang <br>
                                                mabait sa dilang-banal."  <br>
                                                <br>
                                                [1269] Nang masabi ng prinsesa <br>
                                                ang lahat ng bilin niya, <br>
                                                sa palasyo'y nagbalik na  <br>
                                                at naghintay ng umaga. <br>
                                                <br>
                                                [1270] Umaga na at tinupad <br>
                                                ng prinsipe yaong atas, <br>
                                                ang kabayo'y inilabas <br>
                                                tinuruan ng paglakad. <br>
                                                <br>
                                                [1271] Noon na napatunayan <br>
                                                nitong prinsipeng mahal <br>
                                                ang sama at kalupitan  <br>
                                                ng hayop na walang galang. <br>
                                                <br>
                                                [1272] Di pa malay na pasukin <br>
                                                ang ngipin ay nanggigigil; <br>
                                                sa talia'y umaangil <br>
                                                mga mata'y matatalim. <br>
                                                <br>
                                                [1273] Nang lapita'y nagdaramba <br>
                                                nagsisipang walang bawa, <br>
                                                nagwawala at ang pita  <br>
                                                Si Don Juan ay mapatay na. <br>
                                                <br>
                                                [1274] Ang ginawa naman nito'y<br>
                                                binigyan ng isang tinggo <br>
                                                nang magdamdam na ng hilo <br>
                                                sumunod na parang lango. <br>
                                                <br>
                                                [1275] Haba ngang tinuturuang <br>
                                                magbait ang salanggapang, <br>
                                                palo't sikad sa katawan  <br>
                                                parang lintik kung lumatay. <br>
                                                <br>
                                                [1276] Makailang magdarambang <br>
                                                ang ibig ay lumipad na, <br>
                                                ngunit sa higpit ng renda <br>
                                                ni tumakbo'y di makuha. <br>
                                                <br>
                                                [1277] Ang kabayo ay nahapo <br>
                                                luha't laway tumutulo, <br>
                                                mga mata ay umamo  <br>
                                                mabait na parang suso. <br>
                                                <br>
                                                [1278] Ibinalik sa tahanan <br>
                                                mahina na ang katawan <br>
                                                halos di pa iniiwan, <br>
                                                sa tayo'y biglang nabuwal. <br>
                                                <br>
                                                [1279] Muling sumapit ang gabi <br>
                                                at dinalaw ang prinsip <br>
                                                ng prinsesang kanyang kasi <br>
                                                na may balitang gayari: <br>
                                                <br>
                                                [1280] "Bukas ng pagkaumaga <br>
                                                dito'y ipapasundo ka, <br>
                                                kayo nga ng aking ama'y <br>
                                                sa palasyo magkikita. <br>
                                                <br>
                                                [1281] "Maaari ka na ngayong <br>
                                                sa palasyo ay magtuloy, <br>
                                                ang panganib ng daluyong<br>
                                                natapos din sa panahon. <br>
                                                <br>
                                                [1282] "Ang ama ko ay daratnang <br>
                                                nakahigang naghihintay, <br>
                                                sa sakit nga ng katawan  <br>
                                                ni bumangon ay aayaw. <br>
                                                <br>
                                                [1283] Ganyan ang balitang bigay <br>
                                                pagkasabi'y nagpaalam: <br>
                                                "Hanggang bukas na Don Juan,  <br>
                                                sa palasyo ang panayam." <br>
                                                <br>
                                                [1284] Karaniwan ang balita <br>
                                                sa hindi na maghahaka, <br>
                                                isipin mo'y talinghaga  <br>
                                                na may lungkot at may tuwa. <br>
                                                <br>
                                                [1285] Kalungkuta'y makikita <br>
                                                sa ginawi ng prinsesa, <br>
                                                sa pagdalaw, bakit baga <br>
                                                parang ngayo'y hinawa na?<br>
                                            </p>
                                        </div>
                                    </div>

                                    <br><br>

                                    <center><a href="./ibong_adarna/quiz_26.php" class="btn">Pagsusulit</a></center>
                                    
                                    <br>
                                    <br>
                                    <hr size="1" color="#e52b50" align="center">
                                    <h1 class="aboutus_copyright">© 1981 Julian-Lontoc-Jose-Dayag</h1>

                               </div>
                    </div>
</div>