<!-- korido 9 page -->
<div id="korido_9" data-tab-content>
                    <div class="katanungan_container container">
                            <h1 class="katanungan_title title"><i class='bx bx-book-open' ></i> Korido 9</h1>
                                
                                <div class="katanungan_second_container">
                            
                                    <div class="arrow-container">
                                        <i data-tab-target="#korido_8" class='bx bx-chevron-left'></i>
                                        <i data-tab-target="#korido_10" class='bx bx-chevron-right'></i>
                                    </div>
                                    
                                    <center><audio controls style="width: 50%">
                                        <source src="./audio/ibong_adarna/korido_9.mp3" type="audio/mp3">
                                        </audio>
                                    </center>

                                        <script src="https://cdn.jsdelivr.net/gh/sh20raj/AudiPlay/audiplay.min.js"></script>

                                    <br><center><h2>ANG BUNGA NG INGGIT</h2>
                                    <h3><i>(Mga Saknong 232-274)</i></h3></center> 

                                    <br>
                                    <div class="novel-container">
                                        <div class="text-container">
                                            <p class="novel-text">
                                                [232] Nagsilakad na ang tatlo <br>
                                                katuwaa'y nag-ibayo; <br>
                                                ngunit itong si Don Pedro <br>
                                                may masama palang tungo. <br>
                                                <br>
                                                [233] Nagpahuli kay Don Jua't <br>
                                                kay Don Diego umagapay, <br>
                                                ito'y kanyang binulungan <br>
                                                ng balak na kataksilan <br>
                                                <br>
                                                [234] "Mabuti pang hindi hamak <br>
                                                si Don Juan," kanyang saad. <br>
                                                "at sa ama nating liyag<br>
                                                ay marangal na haharap. <br>
                                                <br>
                                                [235] "Pagkat ipaglihim nama'y <br>
                                                mabubunyag din ang tunay, <br>
                                                ang Adarna'y kay Don Juan, <br>
                                                ang sa ati'y kabiguan. <br>
                                                <br>
                                                [236] "Kaya ngayon ang magaling <br>
                                                si Don Juan ay patayin; <br>
                                                kung patay na'y iwan natin, <br>
                                                ang Adarna nama'y dalhin." <br>
                                                <br>
                                                [237] Si Don Diego ay nasindak<br>
                                                sa mungkahing kahahayag, <br>
                                                matagal ding nag-apuhap <br>
                                                ng panagot na marapat. <br>
                                                <br>
                                                [238] Inaaming may matuwid <br>
                                                kay Don Juan ay mainggit, <br>
                                                ngunit bakit naman, bakit <br>
                                                aapihin ay kapatid? <br>
                                                <br>
                                                [239] Urong-sulong magsalita <br>
                                                tumutol ay hindi magawa <br>
                                                sa takot na mapalisya<br>
                                                umayon nama'y masama. <br>
                                                <br>
                                                [240] Kaya't kanyang pinag-isip <br>
                                                kung saang dako papanig; <br>
                                                doo't dito'y naririnig:<br>
                                                "Tayo ay magkakapatid!" <br>
                                                <br>
                                                [241] Nakahambing ni Don Diego <br>
                                                yaong si Bernardo Carpio, <br>
                                                nagpipilit na matalo <br>
                                                ang nag-uumpugang bato. <br>
                                                <br>
                                                [242] Datapwa nga sa dahilang <br>
                                                ang tao'y may kahinaan, <br>
                                                ayaw man sa kasamaa'y <br>
                                                nalihis sa kabutihan. <br>
                                                <br>
                                                [243] Kaya sa kauukilkil<br>
                                                ni Don Pedro'y sumagot din, <br>
                                                na kung ating lilimii'y<br>
                                                umiiwas sa sagutin. <br>
                                                <br>
                                                [244] "Iyang iyong panukala, <br>
                                                tila mandin anong sama; <br>
                                                alaming ang mawawala <br>
                                                kapatid nating dakila." <br>
                                                <br>
                                                [245] Malabo man yaong sagot <br>
                                                si Don Pedro ay nalugod, <br>
                                                pagkat para nang natalos <br>
                                                kataksila'y masusunod. <br>
                                                <br>
                                                [246] "Kung tunay nga," kanyang saysay, <br>
                                                "na masama ang pumatay, <br>
                                                gawin nati'y pagtulungan <br>
                                                na umugin ang katawan. <br>
                                                <br>
                                                [247] "Kung siya'y mahina na't <br>
                                                bali-bali mga paa, <br>
                                                walang daang makasama <br>
                                                sa pag-uwi sa Berbanya. <br>
                                                <br>
                                                [248] "Maiiwan siya ritong <br>
                                                nag-iisa't lumpong-lumpo; <br>
                                                walang kakanin mang ano <br>
                                                maliban sa mga damo. <br>
                                                <br>
                                                [249] "Sa gayon ay maligayang <br>
                                                dadalhin ta ang Adarna, <br>
                                                pagharap sa ating ama <br>
                                                hiya natin ay wala na. <br>
                                                <br>
                                                [250] "Taglay ta ang karangalang <br>
                                                magsabi na ng anuman, <br>
                                                sampung mga kahirapan <br>
                                                sa ginawang paglalakbay. <br>
                                                <br>
                                                [251] "Sino naman ang pupuwing <br>
                                                ganito man ang sabihin, <br>
                                                sa narito't dala natin ang <br>
                                                katunayang magaling?" <br>
                                                <br>
                                                [252] Itong huling pangungusap <br>
                                                ni Don Pedrong mapagsukab,<br>
                                                pikit-mata nang kinagat <br>
                                                ni Don Diegong napabulag. <br>
                                                <br>
                                                [253] Inumog na si Don Juan <br>
                                                na di naman lumalaban; <br>
                                                suntok, tadyak sa katawan <br>
                                                kung dumapo'y walang patlang. <br>
                                                <br>
                                                [254] Itong abang inuumog <br>
                                                ang panlaban ay himutok;<br>
                                                sa tama ng mga dagok, <br>
                                                dumaraing, napalugmok. <br>
                                                <br>
                                                [255] Ano ang kasasapitan <br>
                                                ng isang pinagtulungan <br>
                                                di ang humantong nga lamang<br>
                                                sa tiyak na kasawian. <br>
                                                <br>
                                                [256] Nang makitang gulapay na't<br>
                                                halos hindi humihinga, <br>
                                                hawla't ibon ay kinuha't <br>
                                                nagsiuwi sa Berbanya. <br>
                                                <br>
                                                [257] Sa palasyo nang dumating <br>
                                                ang magkapatid na taksil,<br>
                                                sa ama'y agad nagturing <br>
                                                "Ang Adarna'y dala namin!" <br>
                                                <br>
                                                [258].Amang malubha ang lagay <br> 
                                                nangiti sa napakinggan;  <br>
                                                mga anak ay hinagka't  <br>
                                                katawa'y gumaan-gaan. <br>
                                                <br>
                                                [259] Ngunit nang kanyang mapunang <br>
                                                si Don Jua'y di kasama, <br>
                                                nag-usisa sa dalawa <br>
                                                sagot nito'y ewan nila. <br>
                                                <br>
                                                [260] Naghimutok ang hari, <br>
                                                katuwaan ay napawi;<br>
                                                ibigin ma'y di mangiti, <br>
                                                ang hininga ay may tali. <br>
                                                <br>
                                                [261] Ang kangina'y kagaanan <br>
                                                sa laon ng karamdaman, <br>
                                                ngayo'y isang kabigatan <br>
                                                tila ibig nang mamatay. <br>
                                                <br>
                                                [262] Bakit ang ibong Adarna <br>
                                                sinasabing anong ganda, <br>
                                                ngayo'y ayaw nang kumanta,<br>
                                                nanlulugo't pumapangit pa. <br>
                                                <br>
                                                [263] Hari'y lubhang nananabik <br>
                                                na ang ibon ay umawit; <br>
                                                sa paghintay, puyat, inip, <br>
                                                ngunit wala kahit himig. <br>
                                                <br>
                                                [264] "Ito baga ang Adarna?" <br>
                                                naitanong sa dalawa; <br>
                                                "Kung ito nga'y ano baga't <br>
                                                pagkapangit pala niya! <br>
                                                <br>
                                                [265] "Sinasabi ng mediko <br>
                                                na ito raw ibong ito <br>
                                                ay may pitong balahibo <br>
                                                pawang likhang engkantado. <br>
                                                <br>
                                                [266] "Kung ito raw ay kumanta, <br>
                                                maysakit ay giginhawa; <br>
                                                bakit ngayon ay para bang <br>
                                                tinitikis yaring dusa? <br>
                                                <br>
                                                [267] "Ano kaya ang dahilan <br>
                                                ng sa ibong pamamanglaw? <br>
                                                kung ang ibong ito'y ganyan, <br>
                                                lalo ko lang kamatayan." <br>
                                                <br>
                                                [268] Sa gayong pag-aakala <br>
                                                si Don Jua'y nagunita, <br>
                                                sa daloy ng kanyang luha<br>
                                                may larawang napabadha. <br>
                                                <br>
                                                [269] Yaong dating panaginip <br>
                                                na sanhi ng kanyang sakit <br>
                                                ang nakitang nakaguhit <br>
                                                sa larawang pagkalupit. <br>
                                                <br>
                                                [270] Kaya't biglang pinag-agaw <br>
                                                ang buhay ng haring mahal <br>
                                                salamat sa karununga't <br>
                                                naligtas sa kamatayan. <br>
                                                <br>
                                                [271] Ibo'y ayaw ring kumanta <br>
                                                pagkat dinaramdam niyang <br>
                                                yaong may-ari sa kanya <br>
                                                sa palasyo ay wala pa. <br>
                                                <br>
                                                [272] Malaki ang kanyang nais <br>
                                                na ang kanyang mga awit <br>
                                                sakali mang marinig <br>
                                                si Don Juan ay kaniig. <br>
                                                <br>
                                                [273] Labis ang kanyang pag-asa <br>
                                                ang prinsipe ay buhay pa, <br>
                                                kung tunay mang nasa dusa <br>
                                                gagaling ding walang sala. <br>
                                                <br>
                                                [274] Uuwi sa kaharian <br>
                                                sa pag-ibig sa magulang,  <br>
                                                may araw ring malalaman  <br>
                                                ang nangyaring kataksilan. <br>
                                            </p>
                                        </div>
                                    </div>

                                    <br><br>

                                    <center><a href="./ibong_adarna/quiz_9.php" class="btn">Pagsusulit</a></center>
                                    
                                    <br>
                                    <br>
                                    <hr size="1" color="#e52b50" align="center">
                                    <h1 class="aboutus_copyright">Â© 1981 Julian-Lontoc-Jose-Dayag</h1>

                               </div>
                    </div>
</div>