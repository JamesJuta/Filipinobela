<!-- korido 30 page -->
<div id="korido_30" data-tab-content>
                    <div class="katanungan_container container">
                            <h1 class="katanungan_title title"><i class='bx bx-book-open' ></i> Korido 30</h1>
                                
                                <div class="katanungan_second_container">
                            
                                    <div class="arrow-container">
                                        <i data-tab-target="#korido_29" class='bx bx-chevron-left'></i>
                                        <i data-tab-target="#buod" class='bx bx-chevron-right'></i>
                                    </div>
                                    
                                    <center><audio controls style="width: 50%">
                                        <source src="./audio/ibong_adarna/korido_30.mp3" type="audio/mp3">
                                        </audio>
                                    </center>

                                        <script src="https://cdn.jsdelivr.net/gh/sh20raj/AudiPlay/audiplay.min.js"></script>

                                    <br><center><h2>ANG PAGWAWAKAS</h2>
                                    <h3><i>(Mga Saknong 1574-1712)</i></h3></center> 

                                    <br>
                                    <div class="novel-container">
                                        <div class="text-container">
                                            <p class="novel-text">
                                                [1574] Hawak ang prasko't aniya, <br>
                                                "Don Juan, diyata baga't <br>
                                                hindi mo nakikilala <br>
                                                akong si Donya Maria?<br>
                                                <br>
                                                [1575] "Yayamang gayon din lamang <br>
                                                ako'y walang kabuluhan, <br>
                                                magsisi ng kasalana't <br>
                                                ngayo'y ating katapusan!"<br>
                                                <br>
                                                [1576] Babasagin na ang prasko <br>
                                                upang gunawin ang reyno, <br>
                                                ang lahat na sa palasyo'y <br>
                                                nagitlahanang totoo.<br>
                                                <br>
                                                [1577] Noon lamang nagliwanag <br>
                                                kay Don Juan ang lumipas, <br>
                                                nakilala at niyakap <br>
                                                ang prinsesang kanyang liyag.<br>
                                                <br>
                                                [1578] Saka buong pagmamahal <br>
                                                kay Donya Maria'y nagsaysay; <br>
                                                "Ikaw nga, prinsesang hirang, <br>
                                                ang sa nayon ay iniwan.<br>
                                                <br>
                                                [1579] "1kaw nga at hindi iba <br>
                                                ang tangi kong sinisinta, <br>
                                                ang sa aking madlang dusa'y <br>
                                                nakasalo sa tuwina.<br>
                                                <br>
                                                [1580] "Ako ang may kasalanan <br>
                                                sa dusa mo't kalumbayan <br>
                                                kung di kita nalimutan <br>
                                                gulong ito'y naiwasan.<br>
                                                <br>
                                                [1581] "Akong tunay ang maysala <br>
                                                kung sa aki'y may galit pa, <br>
                                                patawarin ako, sinta't <br>
                                                ulitin ko ay hindi na."<br>
                                                <br>
                                                [1582] Humarap sa kapulungan <br>
                                                at sa ama ay nagsaysay: <br>
                                                "Amang makapangyarihan, <br>
                                                dito ako pakakasal."<br>
                                                <br>
                                                [1583] Sa nangyari, ang palasyo'y <br>
                                                dinalaw ng bagong gulo, <br>
                                                si Leonorang nakatungo<br>
                                                nagtaas ng kanyang ulo.<br>
                                                <br>
                                                [1584] "Haring makapangyarihan, <br>
                                                sa amin ay tumatanglaw, <br>
                                                dinggin ngayon ang hinakdal <br>
                                                ng aba kong kapalaran.<br>
                                                <br>
                                                [1585] "Ngayon ko nga ihahayag<br> 
                                                ang lahat ng aking hirap, <br>
                                                pitong taon ngayong singkad <br>
                                                ito'y aking ingat-ingat.<br>
                                                <br>
                                                [1586] "Si Donya Juana at ako'y <br>
                                                magkapatid na totoo, <br>
                                                angkan nami'y maginoong <br>
                                                naghari sa mga reyno.<br>
                                                <br>
                                                [1587] "Katutubo sa Armenyang <br>
                                                bundukin man ay masaya, <br>
                                                mga taong tumitira <br>
                                                kabuhayan ay masigla.<br>
                                                <br>
                                                [1588] "Pagkat kami'y talinghaga <br>
                                                na binuhay ng Bathala, <br>
                                                tahanan ma'y nasa lupa <br>
                                                tago sa mata ng madla.<br>
                                                <br>
                                                [1589] "Isang balong pagkalalim <br>
                                                ang pinto ng bahay namin, <br>
                                                pahugos na papasuki't <br>
                                                sa itaas manggagaling.<br>
                                                <br>
                                                [1590] "Hagdana'y walang baitang <br>
                                                pagkat balong palas lamang, <br>
                                                lubid yaong hahawaka't <br>
                                                pahulog sa kadiliman.<br>
                                                <br>
                                                [1591] "Kalaliman ay mahaba <br>
                                                ang dilim ay mahiwaga, <br>
                                                mahihindig sa pagbaba <br>
                                                pag duwag ang magsasadya.<br>
                                                <br>
                                                [1592] "Dito ako natagpuan <br>
                                                ng Prinsipeng si Don Juan, <br>
                                                sa kanyang pananambitan <br>
                                                naging kanya yaring buhay.<br>
                                                <br>
                                                [1593] "Sa sumpa'y naging saksi <br>
                                                ang magtaksil ay maputi, <br>
                                                anuman nga ang mangyari <br>
                                                sumpaa'y mananatili.<br>
                                                <br>
                                                [1594] "Minarapat ni Don Juan <br>
                                                ang balon ay aming iwan, <br>
                                                pag-iisa naming tunay <br>
                                                sa Berbanya mapagtibay.<br>
                                                <br>
                                                [1595] "Sa tahanan naming balon <br>
                                                bago kami nakaahon, <br>
                                                ang prinsipe'y napasuong <br>
                                                sa labanang malinggatong.<br>
                                                <br>
                                                [1596] "Ang serp'yenteng may tangkilik <br>
                                                sa ngayon ay nagsusulit, <br>
                                                kinalabang buong higpit <br>
                                                ni Don Juang aking ibig.<br>
                                                <br>
                                                [1597] "Serp'yente'y may pitong ulo <br>
                                                mabangis na walang tuto, <br>
                                                bago nga napatay ito, <br>
                                                ang prinsipe ay nanlumo.<br>
                                                <br>
                                                [1598] "Hindi lamang serp'yente <br>
                                                ang hinarap ng prinsipe, <br>
                                                kinalaban di't naputi <br>
                                                ang malupit na higante.<br>
                                                <br>
                                                [1599] "Higante ang may alaga <br>
                                                sa kay Donya Juanang mutya, <br>
                                                kundi Diyos ang nagpala <br>
                                                si Don Juan ay nawala.<br>
                                                <br>
                                                [1600] "Nilisan namin ang balon, <br>
                                                kaming tatlo ay umahon, <br>
                                                nang paalis na sa buro1 <br>
                                                bigla akong napaurong.<br>
                                                <br>
                                                [1601] "Ang singsing kong minamahal<br>
                                                mana ko pa sa magulang, <br>
                                                sa palasyo ay naiwan <br>
                                                ang ibig ko'y pagbalikan.<br>
                                                <br>
                                                [1602] "Nang mapuna yaring hapis <br>
                                                ng Prinsipeng aking ibig, <br>
                                                ayaw ko man ay nagpilit <br>
                                                na siya na ang magbalik. <br>
                                                <br>
                                                [1603] "Nagpahugas na sa balong<br>
                                                matapat sa kanyang layon, <br>
                                                ngunit palad! Haring poon, <br>
                                                si Don Jua'y naparool.<br>
                                                <br>
                                                [1604] "May sampung dipa po lamang <br>
                                                ang naabot ng katawan; <br>
                                                ang taling umaalalay <br>
                                                pinatid na ng sukaban.<br>
                                                <br>
                                                [1605] "Sa mungkahi ni Don Pedro't <br>
                                                pagsang-ayon ni Don Diego, <br>
                                                ang marangaLna bunso n'yo'y <br>
                                                pinagtulungang nililo.<br>
                                                <br>
                                                [1606] "Sa lalim ng lalagpakan, <br>
                                                ano ang kasasapitan, <br>
                                                di ang siya ang mamatay <br>
                                                at ang balon ang libingan.<br>
                                                <br>
                                                [1607] "Gaano ang aking luha <br>
                                                at hinagpis sa ginawa! <br>
                                                Yamang siya ay nawala <br>
                                                kamatayan ko'y ninasa!<br>
                                                <br>
                                                [1608] "Ngunit aking naalalang <br>
                                                baka siya ay buhay pa, <br>
                                                ang Lobo kong dala-dala <br>
                                                sa balo'y inihulog na.<br>
                                                <br>
                                                [1609] "Lobong ito'y isang galing <br>
                                                engkantadong mabagsik din <br>
                                                ang bilin ko'y pagyamanin<br>
                                                Prinsipe kong ginigiliw.<br>
                                                <br>
                                                [1610] "Pagkat di ko natitiyak <br>
                                                kung buhay ang aking liyag, <br>
                                                nanumbalik yaong hangad <br>
                                                mautas din yaring palad.<br>
                                                <br>
                                                [1611] "Pagkat siya'y nasa balon<br>
                                                doon din ako tatalon, <br>
                                                ngunit ito namang buhong <br>
                                                bigla akong dinaluhong.<br>
                                                <br>
                                                [1612] "Kamay ko ay pinigilan <br>
                                                at ang wikang nangangatal: <br>
                                                'Aanhin mo si Don Juan, <br>
                                                ako'y naririto naman?<br>
                                                <br>
                                                [1613] Pabayaan ang wala na't <br>
                                                kayo'y aming isasama, <br>
                                                at pagdating sa Berbanya <br>
                                                gagawin ang kasal nita'."<br>
                                                <br>
                                                [1614] "Kami na nga'y kinaladkad <br>
                                                ng magkapatid na uslak, <br>
                                                luha nami't pakiusap <br>
                                                tinugon ng mga dahas.<br>
                                                <br>
                                                [1615] "Ano po ang magagawa, <br>
                                                mga babae'y mahina? <br>
                                                Haring mahal ay maawa <br>
                                                sa buhay kong kulang-pala."<br>
                                                <br>
                                                [1616] Hari sa kanyang narinig <br>
                                                ay napoot at nahapis, <br>
                                                poot sa mga balawis <br>
                                                hapis sa nagpakasakit.<br>
                                                <br>
                                                [1617] At noon di'y inilagda <br>
                                                ang hatol na magagawa; <br>
                                                sa pangalan ng Bathala, <br>
                                                ang nauna ay may pala!<br>
                                                <br>
                                                [1618] Nagtindig si Donya Maria <br>
                                                na sa hari'y nakamata, <br>
                                                parang tinatanong niya <br>
                                                kung hatol ay tumpak na.<br>
                                                <br>
                                                [1619] Nagsalita — "Pasintabi <br>
                                                sa tanang nangalilimpi, <br>
                                                ngayo'y hiling ko sa haring <br>
                                                dinggin akong sumandali.<br>
                                                <br>
                                                [1620] "Di ko ibig na puwingin <br>
                                                ang hatol ng hari namin, <br>
                                                lamang yaring sasaysayin <br>
                                                ay baka magkapuwang din."<br>
                                                <br>
                                                [1621] "Sabihin na kung anuman."<br>
                                                ang sa hari namang agaw, <br>
                                                "Kung ikaw ang may katwira'y <br>
                                                asahan ang katarungan."<br>
                                                <br>
                                                [1622] "Kaugnay po ng pahayag <br>
                                                ng natapos na nangusap, <br>
                                                hinggil din po sa pagliyag <br>
                                                ni Don Juan, di man dapat.<br>
                                                <br>
                                                [1623] "Sa palabas na natapos <br>
                                                kagaya ng inyong talos, <br>
                                                napakingga't napanood <br>
                                                buhay naming magsing-irog."<br>
                                                <br>
                                                [1624] Hari'y biglang napamata <br>
                                                at ang dula'y naalala, <br>
                                                sa anyo ay kitang-kita <br>
                                                kalooba'y nabalisa.<br>
                                                <br>
                                                [1625] Sa sarili ay nawaring <br>
                                                hatol niya'y tila mali, <br>
                                                sakali mang mababawi, <br>
                                                di magawa't siya'y hari.<br>
                                                <br>
                                                [1626] Kaya't nagwala nang kibo <br>
                                                Sa naayos niyang upo, <br>
                                                nagkunwaring kinukuro <br>
                                                ang tumpak at hindi wasto.<br>
                                                <br>
                                                [1627] Anyong hilo'y di nalingid <br>
                                                Sa prinsesang nakatitig <br>
                                                kaya't ito'y naghumindig <br>
                                                sa tayo't pagmamatuwid.<br>
                                                <br>
                                                [1628] "Itong dula ay hindi ko <br>
                                                ginawang patotoo, <br>
                                                at kung nasambit man dito'y <br>
                                                bahagi ng pagkatalo. <br>
                                                <br>
                                                [1629] "Haring mahal ipatawad<br>
                                                sabihin kong ito'y batas, <br>
                                                kung minsan po'y nabubulag <br>
                                                sa paghatol ng di-tumpak. <br>
                                                <br>
                                                [1630] "Naririto ang patibay <br>
                                                sino baga si Don Juan? <br>
                                                Siya't ako sa langit ma'y <br>
                                                pag-ibig na magkaugnay! <br>
                                                <br>
                                                [1631] "Sa usapin po ng puso <br>
                                                hindi ngayon at nataho <br>
                                                ang una at huling tagpo <br>
                                                ang hatol ay di na liko! <br>
                                                <br>
                                                [1632] "Kung inyo pong titimbangin <br>
                                                ang hirap ko't hirap namin, <br>
                                                gaano na ang nadating <br>
                                                ng natapos na dumaing? <br>
                                                <br>
                                                [1633] "Sa narinig sa Negrita <br>
                                                ngayo'y idurugtong ko pa, <br>
                                                pangyayaring aywan ko ba <br>
                                                kung kayo'y di mabalisa. <br>
                                                <br>
                                                [1634] "Pinagsadya ni Don Juan <br>
                                                ang amin pong kaharian, <br>
                                                sa lakad ng kabuhaya'y <br>
                                                wala silang kaalaman. <br>
                                                <br>
                                                [1635] "Ama ko po'y isang haring<br>
                                                maibigay walang bali,<br>
                                                ang utos man ay mamili,<br>
                                                kahanggahan ay masawi. <br>
                                                <br>
                                                [1636] "Sa bagsik ng karununga'y <br>
                                                hamak na ang lalong mahal,<br>
                                                bundok man nga't katuwaan <br>
                                                nasisiklot na kaligay. <br>
                                                <br>
                                                [1637] "Tatlo kaming magkapatid <br>
                                                tatlong bunga ng pag-ibig, <br>
                                                mawalay nang kahit saglit <br>
                                                subyang na sa kanyang dibdib.<br>
                                                <br>
                                                [1638] "Katutubo sa magulang <br>
                                                na ang anak kapag mahal,<br>
                                                ang ingat ay gayon lamang <br>
                                                ni sa hangi'y di pahipan.<br>
                                                <br>
                                                [1639] "May mapunang nanunuyo  <br>
                                                lubha't laban pa sa puso, <br>
                                                gumagawa na ng hibo't  <br>
                                                ang anak ay itatago.<br>
                                                <br>
                                                [1640] "Sa dami na't di mabilang  <br>
                                                na nanuyo't nanilbihan, <br>
                                                prinsipe't maginoo man  <br>
                                                sa ama ko'y nangahalay. <br>
                                                <br>
                                                [1641] "Ngayong mga batong lahat  <br>
                                                sa palasyo nami'y hiyas, <br>
                                                at kung walang mahahabag  <br>
                                                doon sila'y maaagnas.<br>
                                                <br>
                                                [1642] "Ito'y hindi kayabangan  <br>
                                                at tanungin si Don Juan, <br>
                                                paano niya naligtasan  <br>
                                                ang bala ng kamatayan?<br>
                                                <br>
                                                [1643] "Makailang gawan siya  <br>
                                                ng lalang ng aking ama, <br>
                                                sa isa lang ay tapos na  <br>
                                                ang pitong buhay man niya.<br>
                                                <br>
                                                [1644] "Hiningi sa inyong anak  <br>
                                                na ang bundok ay mapatag, <br>
                                                maging bukid na malawak <br>
                                                sa loob lang ng magdamag.<br>
                                                <br>
                                                [1645] "Sa magdamag na ito rin <br>
                                                ang trigo ay patubuin,<br>
                                                yumabong at pamungahin <br>
                                                mahinog na at gapasin.<br>
                                                <br>
                                                [1646] "Gilingin at magalapong <br>
                                                mamasa nang walang tapon, <br>
                                                maisalang na sa pugon <br>
                                                matinapay na malutong.<br>
                                                <br>
                                                [1647] "Tinapay nang ilalagay <br>
                                                sa hapag ng Haring mahal, <br>
                                                mainit pang magigisnan <br>
                                                na pagkain sa agahan. <br>
                                                <br>
                                                [1648] "Sukat na isa itong<br>
                                                iniutos ng ama ko, <br>
                                                bayaan na yaong tatlo't <br>
                                                lubhang patatagal tayo. <br>
                                                <br>
                                                [1649] "Dito'y labis nang masukat <br>
                                                ang hirap ko't aming hirap, <br>
                                                kung ang lihim ay nahayag <br>
                                                kapwa kami napahamak <br>
                                                <br>
                                                [1650] "Sa una at pangalawa <br>
                                                akong lahat ang kumaya't <br>
                                                sa pangatlo't pang-apat pa,<br>
                                                kinalaban ko si Ama. <br>
                                                <br>
                                                [1651] "Ako nga po'y naging taksil <br>
                                                at sa ama'y nagsuwail, <br>
                                                dahil lamang sa paggiliw <br>
                                                kay Don Juang papatayin. <br>
                                                <br>
                                                [1652] "O, Pagsinta na ang lakas <br>
                                                kalabanin ay kayhirap, <br>
                                                pag ikaw na ang bumihag <br>
                                                hahamakin na ang lahat!" <br>
                                                <br>
                                                [1653] At nilingap si Don Juan <br>
                                                na sa upo'y kaagapay, <br>
                                                dito'y parang inaalam <br>
                                                ang tunay na kalooban. <br>
                                                <br>
                                                [1654] Saka ang tapos na saad: <br>
                                                "Nariyan po't maliwanag <br>
                                                ang hinakdal niring palad," <br>
                                                at naupong mapanatag. <br>
                                                <br>
                                                [1655] Hari'y sadyang natigilan <br>
                                                sa narinig na salaysay, <br>
                                                arsobispo ang hiningan, <br>
                                                ng tumpak na kahatulan. <br>
                                                <br>
                                                [1656] Arsobispo sa pagsunod <br>
                                                ng sa Papang mga utos, <br>
                                                ang hatol na isinagot <br>
                                                kay Leonora'y nakalugod. <br>
                                                <br>
                                                [1657] "Utos ito ng simbahan <br>
                                                at batas ng Kalangitan, <br>
                                                ang una'y may karapatan <br>
                                                sa pag-ibig ni Don Juan." <br>
                                                <br>
                                                [1658] Nagdamdam si Donya Maria't <br>
                                                sa kawalan ng pag-asa, <br>
                                                sa sarili'y nagbabagang<br>
                                                ganito ang parirala. <br>
                                                <br>
                                                [1659] "O ngayon! ko napagtanto <br>
                                                batas ng tao ay liko: <br>
                                                sa mali ay anong amo't <br>
                                                sa tumpak ay lumalayo!" <br>
                                                <br>
                                                [1660] Arsobispo'y binalingan <br>
                                                at ang sabing malumanay:<br>
                                                "O Diyos sa Kalangitan, <br>
                                                kami'y iyong liwanagan. <br>
                                                <br>
                                                [1661] "Marangal na Arsobispo," <br>
                                                ang pahayag naman dito, <br>
                                                "sa puri kaya ng tao <br>
                                                ang katimbang po ay ano?" <br>
                                                <br>
                                                [1662] "Ngayong wala ka nang daan, <br>
                                                si Leonora ang katipang<br>
                                                tinatanggap ng simbaha't <br>
                                                sa prinsipe ikakasal." <br>
                                                <br>
                                                [1663] Pinagdimlan ang prinsesa't<br>
                                                sa galit na nagbabaga<br>
                                                nawala ang awa niya't<br>
                                                ang higanti'y ginawa na. <br>
                                                <br>
                                                [1664] Ang tubig sa kanyang prasko'y <br>
                                                ibinuhos sa palasyo, <br>
                                                bumaha sa buong reyno't <br>
                                                nasindak ang mga tao.<br>
                                                <br>
                                                [1665] Nang ang madla ay hindi <br>
                                                na maliligtas sa parusa, <br>
                                                nakiusap kapagdaka <br>
                                                si Don Juan sa prinsesa. <br>
                                                <br>
                                                [1666] "Maglubag na, aking giliw, <br>
                                                sa galit mong kinikimkim, <br>
                                                kahit ano ang marating <br>
                                                ako'y iyo't ika'y akin." <br>
                                                <br>
                                                [1667] Arsobispo ay hinarap <br>
                                                at ganito ang pahayag <br>
                                                "O, Pontipising mataas, <br>
                                                kay Donya Maria'y mahabag. <br>
                                                <br>
                                                [1668] "Ngayon ko po bubuksan <br>
                                                ang laman ng kalooban, <br>
                                                si Donya Maria ang tunay <br>
                                                sa puso ko'y minamahal. <br>
                                                <br>
                                                [1669] "Kung tunay mang si Leonora'y <br>
                                                nahandugan ng pagsinta, <br>
                                                ngunit di ko mababatang <br>
                                                kay Don Pedro'y malayo na. <br>
                                                <br>
                                                [1670] "Tunay kaming magkapatid <br>
                                                ang mangatlo'y lubhang pangit, <br>
                                                lalo pa nga't sa pag-ibig <br>
                                                hindi dapat magkagalit. <br>
                                                <br>
                                                [1671] "Maging siya ay makasal <br>
                                                kay Leonora'y karangalan, <br>
                                                si Leonora'y isang banal <br>
                                                marapat sa pagmamahal. <br>
                                                <br>
                                                [1672] "Kapwa kami may tungkulin <br>
                                                ang magulang ay susundin, <br>
                                                lalong katungkulan namin <br>
                                                kaharia'y patatagin. <br>
                                                <br>
                                                [1673] "Nása aming mga anak<br>
                                                ang sa baya'y ilalakas, <br>
                                                isang bayang may bagabag <br>
                                                kabuhaya'y walang tiyak. <br>
                                                <br>
                                                [1674] "Leonora, iyong abutin <br>
                                                ang singsing mang nasa akin, <br>
                                                salamat ko'y sapin-sapi't <br>
                                                ako'y iyong binuhay rin. <br>
                                                <br>
                                                [1675] "Arsobispo't Amang mahal,<br>
                                                sa ngalan ng katarungan, <br>
                                                kami ngayon ay ikasal <br>
                                                ni Donya Mariang hirang." <br>
                                                <br>
                                                [1676] Hari'y agad na nagpasiyang <br>
                                                si Don Pedro't si Leonora <br>
                                                pag-isahing kasabay na <br>
                                                ni Don Jua't Donya Maria <br>
                                                <br>
                                                [1677] Sa pasiyang inilagda, <br>
                                                si Donya Maria'y natuwa, <br>
                                                si Leonora nama'y walang <br>
                                                naging tutol ni bahagya. <br>
                                                <br>
                                                [1678] Sukat ang naipahayag <br>
                                                sa haring nagbigay-wakas, <br>
                                                na kung iyon ang marapat <br>
                                                yuko siya sa pagtupad. <br>
                                                <br>
                                                [1679] Hari nama'y buong giliw <br>
                                                wika sa mamanugangin: <br>
                                                "Manalig ka na sa aki'y <br>
                                                anak kitang mamahalin." <br>
                                                <br>
                                                [1680] Isinabay na rin dito <br>
                                                ang hangad ni Don Fernando <br>
                                                na ang korona at setro'y<br>
                                                isalin sa haring bago. <br>
                                                <br>
                                                [1681] Yari na sa kaloobang <br>
                                                bunsong anak ang salinan, <br>
                                                yamang siyang minamahal <br>
                                                at marapat pamanahan. <br>
                                                <br>
                                                [1682] Datapwa't si Donya Maria <br>
                                                ay nagkusang magpauna na<br>
                                                nagsabing bayaan nang <br>
                                                si Don Pedro ang magmana.<br>
                                                <br>
                                                [1683] "May sarili si Don Juan," <br>
                                                anya sa kanyang biyenan, <br>
                                                "kami po ay hinihintay <br>
                                                sa kay amang kaharian." <br>
                                                <br>
                                                [1684] Pinutungan si Don Pedro't <br>
                                                nagputong ay arsobispo, <br>
                                                ibinigay pati setro at <br>
                                                naghari na sa reyno. <br>
                                                <br>
                                                [1685] At sa ulo ni Leonora <br>
                                                ipinutong ang dyadema <br>
                                                siya na ang bagong reyna <br>
                                                sa kahariang Berbanya. <br>
                                                <br>
                                                [1686] Matapos ang kasayahan, <br>
                                                si Donya Maria't Don Juan <br>
                                                nagbalik sa kahariang <br>
                                                pugad nila ng suyuan. <br>
                                                <br>
                                                [1687] Nagpaalam sa Berbanyang <br>
                                                ipinagbubunyi silá, <br>
                                                nang sumapit sa kanila <br>
                                                nagbubunyi't anong sigla! <br>
                                                <br>
                                                [1688] Para bagang sa digmaan <br>
                                                ay bayaning nanagumpay, <br>
                                                bayang kanyang tinangkakal <br>
                                                sa paghanga'y nagdiriwang. <br>
                                                <br>
                                                [1689] Sa pag-uwi ng dalawa'y <br>
                                                may dapat na ipagtaka, <br>
                                                layong yaong di-mataya <br>
                                                sa isang oras nakuha. <br>
                                                <br>
                                                [1690] Dinatnan ang kaharia'y <br>
                                                nasa ibang mga kamay, <br>
                                                ang kapatid at magulang <br>
                                                ay wala na't nagsipanaw. <br>
                                                <br>
                                                [1691] Gayumpama'y walang gulo't <br>
                                                mapayapa rin ang reyno, <br>
                                                ang tauhan sa palasyo <br>
                                                ay wala ring pagtatalo. <br>
                                                <br>
                                                [1692] Ang lahat na'y kumilala <br>
                                                sa nagbalik na prinsesa, <br>
                                                kung ang hari'y yumao na, <br>
                                                sila naman ay may reyna. <br>
                                                <br>
                                                [1693] Pamumuno kung tunay <br>
                                                mang mahigpit na kailangan, <br>
                                                inuna ri't minainam <br>
                                                nagdurusa'y nabihisan. <br>
                                                <br>
                                                [1694] Yaong mga naengkanto<br>
                                                sa parusa ng yumao<br>
                                                sa pagiging mga bato'y<br>
                                                binuhay na't naging tao. <br>
                                                <br>
                                                [1695] Sa natamong kalayaan, <br>
                                                kayrami ng nahirapan, <br>
                                                sa parusang magsigapang <br>
                                                na tigre't leon sa parang. <br>
                                                <br>
                                                [1696] Pagkatapos ay gumawa <br>
                                                ng pistang kahanga-hanga, <br>
                                                pagluwalhati sa Bathala't <br>
                                                parangal sa nagsilaya. <br>
                                                <br>
                                                [1697] Inilakap na rin naman<br>
                                                ang dalanging karampatan <br>
                                                sa yumaong mga mahal <br>
                                                na kapatid at magulang. <br>
                                                <br>
                                                [1698] At naghandog ang prinsesa <br>
                                                ng piging na pangmadla na, <br>
                                                sa hangad na makasama <br>
                                                ang bayan sa galak niya. <br>
                                                <br>
                                                [1699] Nang kasalo na ang lahat <br>
                                                maginoo't mga hamak, <br>
                                                saka siya nagpahayag <br>
                                                ng yari nang mga atas. <br>
                                                <br>
                                                [1700] "Ngayo'y ating puputungan <br>
                                                ng korona si Don Juang <br>
                                                karugtong ng aking buhay <br>
                                                at hari ng kaharian."<br>
                                                <br>
                                                [1701] Pinutungan ng korona't <br>
                                                si Don Juan ay hari na, <br>
                                                at sa ulo ng prinsesa'y <br>
                                                marikit na diyadema. <br>
                                                <br>
                                                [1702] "Biba!" anang kaharian, <br>
                                                "Biba!" tugon niyong bayan,<br>
                                                "Hari nati'y magtagumpay!"  <br>
                                                "Reyna natin ay mabuhay!" <br>
                                                <br>
                                                [1703] Siyam na araw ang pista, <br>
                                                araw-gabi ang musika, <br>
                                                walang taong di nagsaya't  <br>
                                                nalimot ang madlang dusa. <br>
                                                <br>
                                                [1704] Sa kamay ng bagong hari, <br>
                                                kaayusa'y namalagi <br>
                                                sinusunod niyang tangi  <br>
                                                ang lahat ay walang hindi. <br>
                                                <br>
                                                [1705] Kaharia'y napatanyag <br>
                                                sa buti ng pamalakad, <br>
                                                kabuhayan ay umunlad  <br>
                                                walang taong naghihirap. <br>
                                                <br>
                                                [1706] Maging yaong pagsasama <br>
                                                nitong hari at ng reyna, <br>
                                                halimbawang pagkaganda  <br>
                                                sa buhay ng mag-asawa. <br>
                                                <br>
                                                [1707] Sinikap na ang tahana'y <br>
                                                maging pugad ng mahalan, <br>
                                                palagi nang magkaramay  <br>
                                                sa ligaya't kalungkutan. <br>
                                                <br>
                                                [1708] Anuman ang babalaki <br>
                                                mahinay na lilimiin,<br>
                                                kung sa isa'y di-magaling  <br>
                                                isa'y sunod nang taimtim. <br>
                                                <br>
                                                [1709] Ano pa nga't bawat hakbang <br>
                                                daraan sa kasunduan, <br>
                                                kaya iiwas ang alita't  <br>
                                                tiwasay ang pamumuhay. <br>
                                                <br>
                                                [1710] Mga halimbawang ito'y <br>
                                                namana ng mga tao, <br>
                                                kaya sila nang yumao,  <br>
                                                nagluksa ang buong reyno. <br>
                                                <br>
                                                [1711] Malaon nang nagsipanaw <br>
                                                búhay rin sa kaharian, <br>
                                                bayan nilang nagmamahal  <br>
                                                tuwina'y mayroong dasal. <br>
                                                <br>
                                                [1712] Ito na ang siyang wakas <br>
                                                ng Korido kong sinulat <br>
                                                sa kataga kung may linsad <br>
                                                ang hingi ko ay patawad.<br>
                                            </p>
                                        </div>
                                    </div>

                                    <br><br>

                                    <center><a href="./ibong_adarna/quiz_30.php" class="btn">Pagsusulit</a></center>
                                    
                                    <br>
                                    <br>
                                    <hr size="1" color="#e52b50" align="center">
                                    <h1 class="aboutus_copyright">© 1981 Julian-Lontoc-Jose-Dayag</h1>

                               </div>
                    </div>
</div>