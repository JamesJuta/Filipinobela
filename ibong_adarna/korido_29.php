<!-- korido 29 page -->
<div id="korido_29" data-tab-content>
                    <div class="katanungan_container container">
                            <h1 class="katanungan_title title"><i class='bx bx-book-open' ></i> Korido 29</h1>
                                
                                <div class="katanungan_second_container">
                            
                                    <div class="arrow-container">
                                        <i data-tab-target="#korido_28" class='bx bx-chevron-left'></i>
                                        <i data-tab-target="#korido_30" class='bx bx-chevron-right'></i>
                                    </div>
                                    
                                    <center><audio controls style="width: 50%">
                                        <source src="./audio/ibong_adarna/korido_29.mp3" type="audio/mp3">
                                        </audio>
                                    </center>

                                        <script src="https://cdn.jsdelivr.net/gh/sh20raj/AudiPlay/audiplay.min.js"></script>

                                    <br><center><h2>POOT NG NAUNSYAMING PAG-IBIG</h2>
                                    <h3><i>(Mga Saknong 1429-1573)</i></h3></center> 

                                    <br>
                                    <div class="novel-container">
                                        <div class="text-container">
                                            <p class="novel-text">
                                                [1429] Sa palasyo'y anong saya <br>
                                                lahat doon ay masigla, <br>
                                                tiwala ang hari't reynang <br>
                                                ang ulap ay naparam na. <br>
                                                <br>
                                                [1430] Hindi nila nababatid <br>
                                                na sa nayo'y may ligalig, <br>
                                                itO'y apoy na sasapit <br>
                                                sa palasyong nagtatalik. <br>
                                                <br>
                                                [1431] Natalos ni Donya Maria <br>
                                                sa tulong ng dunong niya <br>
                                                ang prinsipeng kanyang siilta <br>
                                                nakalimot nang talaga. <br>
                                                <br>
                                                [1432] Ang pangakong babalikan <br>
                                                nang araw ding magpaalam, <br>
                                                inabot nang tatlong araw <br>
                                                pangako'y bulang natunaw. <br>
                                                <br>
                                                [1433] Natalos ding sa palasyo <br>
                                                kasayahan ay nagulo, <br>
                                                nang maayos naman ito'y <br>
                                                may kasalan na sa Linggo. <br>
                                                <br>
                                                [1434] Ikakasal ay di iba't <br>
                                                Si Don Jua't si Leonora, <br>
                                                ang higanti ay handa na't <br>
                                                gagawin ni Donya Maria. <br>
                                                <br>
                                                [1435] Ang taksil ay magbabayad <br>
                                                kataksila'y mauutas <br>
                                                pag ang tao'y laging duwag <br>
                                                kakaning-itik ang labas. <br>
                                                <br>
                                                [1436] Araw nga ng pagkakasal <br>
                                                dumating ang hinihintay, <br>
                                                sa prinsipe'y katuwaa't <br>
                                                sa prinsesa'y kapanglawan. <br>
                                                <br>
                                                [1437] Singsing niyang may mahika'y <br>
                                                hiningan ni Donya Maria, <br>
                                                isang sasakyang karosang <br>
                                                walang kapantay sa ganda. <br>
                                                <br>
                                                [1438] Saka isang kasuotang <br>
                                                sa emperatris na tunay; <br>
                                                dikit ay nakasisilaw <br>
                                                sa madlang nasa kasalan. <br>
                                                <br>
                                                [1439] Lahat ng kanyang hiniling<br>
                                                sa sandali ay dumating,<br>
                                                pati ibang gagamiti <br>
                                                ibinigay na ng singsing. <br>
                                                <br>
                                                [1440] Si Donya Maria'y nagbihis <br>
                                                gayak niyang emperatris <br>
                                                ganda sa matang tititig <br> 
                                                serafin mandin sa langit. <br>
                                                <br>
                                                [1441] Sa karosa ay lumulan <br>
                                                naliligid ng utusan <br>
                                                sanghaya'y pagkakamalang <br> 
                                                buwan sa lupa'y dumalaw. <br>
                                                <br>
                                                [1442] Karosa't mga kabayong <br>
                                                maghahatid sa palasyo <br>
                                                sa malayo kung tingnan mo'y <br> 
                                                yaong kay Venus de Milo. <br>
                                                <br>
                                                [1443] Labindalawang kabataan <br>
                                                ang kabayong nakasingkaw <br>
                                                tindig, ayos, laki, kulay <br> 
                                                lahat ay iisang tunay. <br>
                                                <br>
                                                [1444] Mga kasamang kutsero <br>
                                                anim namang bagong-tao <br>
                                                sa hulihan naman nito <br> 
                                                ay may anim na lakayo. <br>
                                                <br>
                                                [1445] Ang lakayo kung kasama <br>
                                                ang tungkulin sa tuwina <br>
                                                sa paglalakad nitong reyna <br> 
                                                kabayo'y ayusin nila. <br>
                                                <br>
                                                [1446] Kutsero't maging kabayo <br>
                                                mga utusang palasyo, <br>
                                                kagayakan niyo'y ito <br> 
                                                uri't labas ay pareho. <br>
                                                <br>
                                                [1447] Pagsungaw sa kaharian <br>
                                                nitong makikipagkasal, <br>
                                                nakapunang hari't bayan <br> 
                                                paghanga'y walang kapantay. <br>
                                                <br>
                                                [1448] Kaya ani Don Fernando:  <br>
                                                "Emperatris sa banta ko,  <br>
                                                patugtugin ang musiko't  <br>
                                                salubungin ang dadalo." <br>
                                                <br>
                                                [1449] Nakita ng kalahatan <br>
                                                ang koronang gintong lantay, <br>
                                                kasunod na mga abay  <br> 
                                                walang hindi kamahalan. <br>
                                                <br>
                                                [1450] Pagtapat na sa palasyo'y  <br>
                                                sumigaw ang mga tao:  <br>
                                                "Emperatris pong totoo,  <br>
                                                sa kasalan ay dadalo." <br>
                                                <br>
                                                [1451] Sa gayo'y agad nag-atas  <br>
                                                ang hari't reynang marilag  <br>
                                                na ang madla'y lumalatag  <br>
                                                at humanda sa pagtanggap. <br>
                                                <br>
                                                [1452] Pinigil muna ang kasal  <br>
                                                sa dadalo'y alang-alang,  <br>
                                                ugali ng kamahalang  <br> 
                                                panauhi'y parangalan. <br>
                                                <br>
                                                [1453] Sa palasyo ay lalo nang  <br>
                                                nag-ibayo yaong sigla,  <br>
                                                lumuklok si Donya Mariang  <br> 
                                                katabi ng bunying reyna. <br>
                                                <br>
                                                [1454] Dito na nga nagsalaysay  <br>
                                                ang panauhing marangal:  <br>
                                                "Naakit po yaring lagay  <br>
                                                na dumalo sa kasalan. <br>
                                                <br>
                                                [1455] "Ngunit sawing-palad yata't  <br>
                                                nahuli na yaring nasa  <br>
                                                yaring ako ang nilikhang  <br> 
                                                laging bigo sa pithaya. <br>
                                                <br>
                                                [1456] "Malaki pa namang mithing  <br>
                                                sa ligaya'y makihati't  <br>
                                                sa ngalan ng Reyna't Hari  <br> 
                                                kakasalin ay mabati." <br>
                                                <br>
                                                [1457] Samantalang binibigkas  <br>
                                                ang ganitong pangungusap,  <br>
                                                ang sa puso ay may sugat  <br> 
                                                kay Don Juan nakamalas. <br>
                                                <br>
                                                [1458] Dapwa't ito'y walang imik  <br>
                                                nakangiti'y walang titig  <br>
                                                noon niya napag-isip  <br> 
                                                na limot na ang pag-ibig. <br>
                                                <br>
                                                [1459] Wari'y hindi kakilala't  <br>
                                                anong labo niyong mata;  <br>
                                                titigan ma't dilatan pa'y  <br> 
                                                walang kibo't bulag tila. <br>
                                                <br>
                                                [1460] O, pagsintang nakalimot  <br>
                                                nabasag na parang bubog,  <br>
                                                salaminin mo mang taos  <br>
                                                larawan mo'y di tumagos. <br>
                                                <br>
                                                [1461] Dito'y di na nakatiis <br>
                                                si Donya Mariang may hapis, <br>
                                                di man kusa ay nasamid <br>
                                                nagtikom ng kanyang bibig. <br>
                                                <br>
                                                [1462] Sabay namang paliwanag <br>
                                                ng haring kanyang kaharap: <br>
                                                "Emperatris na marilag, <br>
                                                di pa huli iyang hangad. <br>
                                                <br>
                                                [1463] "Itong kasal ay pinigil  <br>
                                                nang kayo'y matanaw namin, <br>
                                                kaya ngayon ay magturin <br>
                                                kung may ibig na sabihin." <br>
                                                <br>
                                                [1464] "Haring makapangyarihan," <br>
                                                anang panauhin naman, <br>
                                                "mahalaga yaring pakay <br>
                                                sa pagdalo sa kasalan. <br>
                                                <br>
                                                [1465] "Marapatin kaya baga <br>
                                                ng bunying Hari at Reynang <br>
                                                isang laro'y ipakita <br>
                                                na handog ko sa kanila? <br>
                                                <br>
                                                [1466] "Isang larong pagkainam  <br>
                                                na bagay po sa kasalan. <br>
                                                masaya't katutuwaan <br>
                                                ng ngayon po'y ikakasal." <br>
                                                <br>
                                                [1467] "Emperatris na marilag,<br>
                                                ipakita ang palabas, <br>
                                                harinawang makaragdag <br>
                                                sa kasayahan ng lahat." <br>
                                                <br>
                                                [1468] Sa gayon, itong prinsesa <br>
                                                sa upo ay umayos na, <br>
                                                sa d'yamanteng singsing niya'y <br>
                                                humingi ng kanyang pita. <br>
                                                <br>
                                                [1469] Isang prasko na may tubig <br>
                                                malaki at sakdal-dikit, <br>
                                                dito nama'y nakasilid <br>
                                                dalawang Itang maliit. <br>
                                                <br>
                                                [1470] Mag-asawa itong Ita <br>
                                                kaya Negrito't Negrita, <br>
                                                sa uling ay maitim pa't <br>
                                                malalaki yaong mata. <br>
                                                <br>
                                                [1471] Humingi rin ng musiko <br>
                                                isang banda'y anong gulo! <br>
                                                Tumugtog at dinig mo <br>
                                                wala namang mga tao. <br>
                                                <br>
                                                [1472] Negrita ay may suplinang <br>
                                                hawak na panghampas niya, <br>
                                                kung kumilos ay tila ba <br>
                                                isa siyang munting reyna. <br>
                                                <br>
                                                [1473] Sinimulan ang palabas. <br>
                                                ang musiko ay humudyat <br>
                                                ang Negrita ay umindak <br>
                                                ang Negritcay lumibad. <br>
                                                <br>
                                                [1474] Tugtog ay walang lubay <br>
                                                sayaw ay walang patlang, <br>
                                                sa palasyo'y anong ingay <br>
                                                sa laki ng katuwaan. <br>
                                                <br>
                                                [1475] Tuwa't gandang palabas <br>
                                                lalo pa manding tumingkad <br>
                                                nang ihinto ang paglibad <br>
                                                at dula na ang ihayag. <br>
                                                <br>
                                                [1476] Nagharap ang mga lta <br>
                                                mayabang ang kilos nila <br>
                                                at sa madlang nakamat <br>
                                                parang nagmamalaki pa. <br>
                                                <br>
                                                [1477] "Ako nga'y sagutin mo," <br>
                                                anang Ita sa Negrito, <br>
                                                "si Donya Maria ba'y sino't <br>
                                                siya baga'y naririto?" <br>
                                                <br>
                                                [1478] "Aywan ko ba aking poon."  <br>
                                                sagot nitong tinatanong,<br>
                                                "ni hindi ko matuturol <br>
                                                kung saang bayan naroon. <br>
                                                <br>
                                                [1479] "Ako'y valang kakilala <br>
                                                ni isa man lang prinsesa, <br>
                                                ni isa man bagang donya <br>
                                                na laman ng alaala." <br>
                                                <br>
                                                [1480] "Diyata ha, O Don Juan,"  <br>
                                                ang ulit ng katanungan,  <br>
                                                "ang Prinsesang iyong mahal  <br>
                                                lubos mo nang nalimutan? <br>
                                                <br>
                                                [1481] "Ano't iyong malilimot  <br>
                                                si Donya Maria mong irog,  <br>
                                                di ba sumpa mong mataos  <br>
                                                ang magtaksil ay matapos? <br>
                                                <br>
                                                [1482] "Hindi mo naalaalang  <br>
                                                siya'y lagi mong kasama,  <br>
                                                sa aliw man at sa dusa  <br>
                                                kasalo mo sa tuwina? <br>
                                                <br>
                                                [1483] "Gunitain mo, Don Juan,  <br>
                                                ang lahat nang kahirapan  <br>
                                                ni Donya Maria mong hirang  <br>
                                                nang dahil sa iyo lamang. <br>
                                                <br>
                                                [1484] "Buhay niya'y itinaya  <br>
                                                sampung karangalan pa nga,  <br>
                                                kung hindi sa kanyang gawa,  <br>
                                                ang buhay mo ay nawala. <br>
                                                <br>
                                                [1485] "Noong ikaw ay utusan  <br>
                                                ng Hari niyang magulang  <br>
                                                di ba ang Prinsesang mahal  <br>
                                                ang sa hirap ay pumasan? <br>
                                                <br>
                                                [1486] "Nang iyo'y ipatibag  <br>
                                                ang bundok na pagkataas,  <br>
                                                sino baga ang naghirap  <br>
                                                kundi ang Prinsesang liyag? <br>
                                                <br>
                                                [1487] "Sa magdamag na paggawa  <br>
                                                ang trigo ay naipunla,  <br>
                                                tumubo't namungang pawa  <br>
                                                at nagapas nang madla. <br>
                                                <br>
                                                [1488] "Nang gabi ring yaon naman  <br>
                                                nagiling nang madalia't  <br>
                                                bago nagmadaling-araw  <br>
                                                ay naluto nang tinapay. <br>
                                                <br>
                                                [1489] "Kung limot mo nang talaga't  <br>
                                                Sa gunita ay wala na,  <br>
                                                yaring hawak kong suplina  <br>
                                                ang magpapaalaala." <br>
                                                <br>
                                                [1490] Ang Negrito'y binigwasan <br>
                                                nang matindi sa katawan,  <br>
                                                datapwa't ang nasakta'y  <br>
                                                ang prinsipeng si Don Juan. <br>
                                                <br>
                                                [1491] "Aruy ko po!" yaong daing  <br>
                                                'sino'ng pumalo sa akin?"  <br>
                                                lumingap sa-kanyang siping  <br>
                                                walang sinumang kapiling. <br>
                                                <br>
                                                [1492] Si Donya Maria'y nagsaysay, <br> 
                                                "Ulitin ninyo ang sayaw, <br>
                                                ang musiko'y magtugtuga't  <br>
                                                nang makaaliw sa lumbay!" <br>
                                                <br>
                                                [1493] Ang Negrito at Negrita <br>
                                                sayaw ay lalong sumigla;  <br>
                                                kung umindak at tumawa  <br>
                                                nalulugod ang lahat na. <br>
                                                <br>
                                                [1494] Matapos ang isang ligid,  <br>
                                                ang prinsesa ay nagsulit;  <br>
                                                "Ang musiko'y itahimik  <br>
                                                at ang dula ang ipalit." <br>
                                                <br>
                                                [1495] Negrita rin ang nagbukas  <br>
                                                ng salita sa kausap:  <br>
                                                "Sasariwain kong lahat  <br>
                                                kung limot mo na sa hagap. <br>
                                                <br>
                                                [1496] "Ikaw yaong inutusan  <br>
                                                ni Haring Salermong mahal, <br>
                                                hulihin sa karagatan  <br>
                                                ang Negritong pinawalan. <br>
                                                <br>
                                                [1497] "Labindalawa ngang lahat  <br>
                                                ang Negritong kanyang ingat,  <br>
                                                ngayon, sino ang naghirap  <br>
                                                nang hulihin na sa dagat? <br>
                                                <br>
                                                [1498] "Hindi ba si Donya Maria  <br>
                                                at ikaw ay kasama pa,  <br>
                                                ang prasko ay hawak niya't  <br>
                                                ikaw naman yaong dala? <br>
                                                <br>
                                                [1499] "Si Donya Maria rin naman  <br>
                                                ang sa prasko ay naglagay,  <br>
                                                at siya rin namang tunay,  <br>
                                                ang sa Hari ay nagbigay." <br>
                                                <br>
                                                [1500] Ang Negrito ay sumagot:  <br>
                                                "Wala akong natatalos  <br>
                                                ni ng tinibag na bundok;  <br>
                                                ni ng dagat na inarok." <br>
                                                <br>
                                                [1501] Sa gayo'y muling pinalo <br>
                                                itong Negritong palalo, <br>
                                                si Don Juang nakaupo <br>
                                                sa sakit ay napatayo.<br>
                                                <br>
                                                [1502] Pinatugtog ang musikong <br>
                                                Himig-himutok ng tao, <br>
                                                nagsayaw na panibago <br>
                                                ang Negrita at Negrito.<br>
                                                <br>
                                                [1503] May kalahati ring oras <br>
                                                ang malungkot na naglibad, <br>
                                                si Donya Maria'y nag-atas <br>
                                                dula na ang marapat.<br>
                                                <br>
                                                [1504] "Diyata't di mo kilala?" <br>
                                                "Huwag kang magbiro sana, <br>
                                                sa iyo'y sinabi ko na, <br>
                                                kayrami ng tanong pa!"<br>
                                                <br>
                                                [1505] "Kung gayon nga ay makinig, <br>
                                                bubuhayin ko sa isip <br>
                                                taong hindi naiidlip <br>
                                                gisingin mo'y di mapilit!<br>
                                                <br>
                                                [1506] "Kung limot mo'y, sariwa pa <br>
                                                sa akin ngang alaala, <br>
                                                ang hiniling ng monarkang <br>
                                                ang gumawa'y ang prinsesa.<br>
                                                <br>
                                                [1507] "Yaong bundok na mataas <br>
                                                na ligid ng isang dagat, <br>
                                                sa monarkang paghahangad <br>
                                                sa may palasyo'y nalipat.<br>
                                                <br>
                                                [1508] "Sa tapat ng durungawan <br>
                                                hiniling niyang malagay, <br>
                                                upang kung may alinsanga'y. <br>
                                                hangin doon ay makamtan.<br>
                                                <br>
                                                [1509] "Kahilingan ay naganap, <br>
                                                pagkatapos ay hinangad <br>
                                                bundok ay muling mapatag <br>
                                                mapagitna na ng dagat.<br>
                                                <br>
                                                [1510] "Hininging maging tanggulan <br>
                                                matibay na kaharian, <br>
                                                may mga kanyon at kawal <br>
                                                sadyang handa sa digmaan.<br>
                                                <br>
                                                [1511] "Bukod dito'y mayroon pang <br>
                                                dapat mo ring maalala, <br>
                                                yaong singsing ng Monarkang <br>
                                                nawala't muling nakuha.<br>
                                                [1512] "Sa paghanap nitong singsing 
                                                <br>
                                                nang sa dagat ay sisirin, <br>
                                                di ba si Donya Maria rin <br>
                                                ang sa hirap ay napain?<br>
                                                <br>
                                                [1513] Ang singsing ng kanyang ama  <br>
                                                sa dagat kaya nakuha, <br>
                                                ang katawan ng Prinsesa'y <br>
                                                tinadtad mong parang tapa.<br>
                                                <br>
                                                [1514] "Mga lamang durog-durog <br>
                                                nang sa dagat ay ihulog <br>
                                                naging isang isdang bilog <br>
                                                at ang singsing ay napulot.<br>
                                                <br>
                                                [1515] "Makalawa mong tadtarin <br>
                                                bago nakita ang singsing, <br>
                                                alam mo ang naging dahil? <br>
                                                Natulog ka nang mahimbing.<br>
                                                <br>
                                                [1516] "Nang tadtaring pangalawa <br>
                                                napahamak ang Prinsesa, <br>
                                                dulo ng daliri niya'y <br>
                                                tumilapo't di makita.<br>
                                                <br>
                                                [1517] "Yaong kanang hintuturo <br>
                                                nanatiling di na buo, <br>
                                                at ngayong ang naging tubo'y <br>
                                                itakwil ng iyong puso.<br>
                                                <br>
                                                [1518] "Gunitain mo rin naman <br>
                                                ang kabayong walang galang, <br>
                                                nang sa iyo'y paturuan <br>
                                                bakit ka pa ba nabuhay?<br>
                                                <br>
                                                [1519] "Di ba ito ring prinsesa <br>
                                                ang nagligtas sa lahat na, <br>
                                                ngayon, ano at ganyan ka? <br>
                                                may ganang magmalaki pa?<br>
                                                <br>
                                                [1520] "Si Donya Maria'y nagtiis  <br>
                                                ng lahat ng madlang sakit,  <br>
                                                alang-alang sa pag-ibig  <br>
                                                sa iyo. patay na dibdib. <br>
                                                <br>
                                                [1521] "Nang ikaw ay bigyang-pala <br>
                                                ng haring tila naawa, <br>
                                                kanino mo utang kaya <br>
                                                ang natamong gantimpala?<br>
                                                <br>
                                                [1522] Di ba ikaw ay tinawag <br>
                                                ng Haring magdalang habag <br>
                                                nang sa palasyo'y umakyat <br>
                                                ano ba ang kanyang atas?<br>
                                                <br>
                                                [1523] '"Di ba wika niyong Haring <br>
                                                may laya ka nang mamili <br>
                                                ng biyayang hinihingi <br>
                                                na sa puso'y itatangi?<br>
                                                <br>
                                                [1524] "Pinamili ka na nga <br>
                                                sa tatlong anak na mutya; <br>
                                                sa pagpili, paano kayang <br>
                                                natiyak ang gantimpala?<br>
                                                <br>
                                                [1525] "Di ba sa pinid na silid <br>
                                                naroon ang tatlong dikit?, <br>
                                                Pagkat bawal ang sumilip, <br>
                                                diwa mo'y nag-ulik-ulik.<br>
                                                <br>
                                                [1526] "Ngunit iyong nagunita <br>
                                                ang daliring putol na nga, <br>
                                                kaya naman biglang-biglang <br>
                                                natiyak mo yaong mutya.<br>
                                                <br>
                                                [1527] "Natamo mo ang tagumpay <br>
                                                ang Hari'y iyong nalinlang, <br>
                                                ito'y kanino mo utang, <br>
                                                di ba sa Prinsesang mahal?<br>
                                                <br>
                                                [1528] "Nang ikaw ay tanggapin nang <br>
                                                sa palasyo na magtira, <br>
                                                ang lumuhog sa Monarka, <br>
                                                hindi ba si Donya Maria?<br>
                                                <br>
                                                [1529] Ano't kayo ay nagtana't <br>
                                                iniwan ang kaharian? <br>
                                                Sapagkat kanyang nalamang <br>
                                                Hari'y ibig kang mapatay! <br>
                                                <br>
                                                [1530] "Nang kayo'y makaalis na <br>
                                                at habulin ng Monarka, <br>
                                                sino nga ang unang-unang <br>
                                                sa kamataya'y sumugba?<br>
                                                <br>
                                                [1531] "Pagkat ikaw'y minamahal <br>
                                                ng Prinsesang itinanan, <br>
                                                nang kayo nga'y aabutan <br>
                                                ama niya'y kinalaban.<br>
                                                <br>
                                                [1532] "Upang kayo ay maligtas <br>
                                                sa parusang ilalapat, <br>
                                                daang dati'y aliwalas<br>
                                                naging pook na madawag.<br>
                                                [1533] "Dawag na panay na tinik<br>
                                                na bakal at matutulis, <br>
                                                Hari'y naghirap umalis <br>
                                                kayo nama'y tumalilis.<br>
                                                <br>
                                                [1534] "Alam mong lahat na iyan?" <br>
                                                "Wala akong nalalaman." <br>
                                                Negrito'y binalataya't <br>
                                                ang prinsipe ang nasaktan.<br>
                                                <br>
                                                [1535] Si Don Jua'y napahindig <br>
                                                nang maramdaman ang sakit, <br>
                                                ang musiko'y nagparinig <br>
                                                ng masasaya ring tinig.<br>
                                                <br>
                                                [1536] Sayaw ngayon ay matagal <br>
                                                parang binibigyang puwang <br>
                                                mapawi ang kainipan <br>
                                                sa mahabang salitaan.<br>
                                                <br>
                                                [1537] Ang Negrito at Negrita <br>
                                                sa aayaw na ito nila, <br>
                                                kaylilindi't tumatawa <br>
                                                ang madla'y ginagayuma.<br>
                                                <br>
                                                [1538] Lilindi-linding katawan <br>
                                                tugtog ibinabagay, <br>
                                                kaya ba ang karamihan <br>
                                                natutukso ring magsayaw.<br>
                                                <br>
                                                [1539] Napuna ni Donya Mariang <br>
                                                ang palabas ma'y maganda, <br>
                                                si Don Juan ay lalo pang <br>
                                                wiling-wili kay Leonora,<br>
                                                <br>
                                                [1540] Kaya biglang iniutos: <br>
                                                "ltigil na ang pagtugtog, <br>
                                                hayo na Negritong irog <br>
                                                salitaan ang isunod.<br>
                                                <br>
                                                [1541] Ang simula ng Negrita: <br>
                                                "Naputol kong pagbabadya <br>
                                                ngayo'y durugtungan ko na <br>
                                                Don Juan, makinig sana.<br>
                                                <br>
                                                [1542] "Makaitlo ngang humabol <br>
                                                ang Haring galit ay sukdol, <br>
                                                makaitlo naman lalong <br>
                                                sa hirap siya'y nabaon.<br>
                                                <br>
                                                [1543] "Una nga'y nang naging tinik <br>
                                                ang daang dati'y malinis, <br>
                                                pangalawa'y nang tumakip <br>
                                                ang sabong bundok sa tarik.<br>
                                                <br>
                                                [1544] "Ang pangatlo'y siyang huli <br>
                                                nang ilaglag na ang kohe, <br>
                                                daang pagkabuti-buti, <br>
                                                naging dagat na malaki.<br>
                                                <br>
                                                [1545] "Dito'y wala nang nasapit <br>
                                                ang Hari kundi tumangis, <br>
                                                sa laki ng kanyang hapis <br>
                                                sa Diyos napatangkilik.<br>
                                                <br>
                                                [1546] "Noon niya isinumpa <br>
                                                ang anak na minumutya, <br>
                                                'Diyos ko,' ang kanyang wika, <br>
                                                'kayo na po ang bahala.'<br>
                                                <br>
                                                [1547] "Kayo nama'y nagpatuloy <br>
                                                yamang wala na ang habol, <br>
                                                sumapit sa isang nayon <br>
                                                ng Berbanyang inyong layon.<br>
                                                <br>
                                                [1548] "Nayong ito'y Ermepolis, <br>
                                                nayong pagkarikit-rikit, <br>
                                                ikaw na rin ang may nais <br>
                                                doon muna lumigpit.<br>
                                                <br>
                                                [1549] "Sa bahay ng isang pastol <br>
                                                kayo nama'y pinatuloy, <br>
                                                ang Prinsesa ay umayon <br>
                                                yamang ibig mo ang gayon.<br>
                                                <br>
                                                [1550] "Nang kayo ay naroon na <br>
                                                naisip mong tila baga <br>
                                                ang mabuti'y mauna kang <br>
                                                pakita sa iyong ama.<br>
                                                <br>
                                                [1551] "Naisip mong kailangang <br>
                                                ang Prinsesa'y parangalan, <br>
                                                mahalay sa kahariang <br>
                                                tanggapin nang gayon lamang.<br>
                                                <br>
                                                [1552] "Ang Prinsesa ay tumutol <br>
                                                nang mabatid iyang layon, <br>
                                                matwid niya'y ang maugong <br>
                                                na dagat ay may daluyong.<br>
                                                <br>
                                                [1553] Ang dugtong pang paliwanag, <br>
                                                'Bakit baga iyong hangad <br>
                                                kahariang mapanatag <br>
                                                bibigyan pa ng bagabag?<br>
                                                <br>
                                                [1554] "Sa mayroon at wala man <br>
                                                ng gagawin mong marangal, <br>
                                                wala tayong kabaguhang <br>
                                                sukat bagang maasahan.<br>
                                                <br>
                                                [1555] "'Maaari namang tayong <br>
                                                magtuloy nang paganito, <br>
                                                ano pa't nanasain mong <br>
                                                guluhin ang buong reyno?<br>
                                                <br>
                                                [1556] "'lyang mga pagdiriwang <br>
                                                may panaho't bagay-bagay, <br>
                                                ito'y di na karangalan <br>
                                                gawin sa munting dahilan!<br>
                                                [1557] "Ngunit ikaw'y di umayon <br>
                                                ang balak mo'y itinuloy, <br>
                                                sa pagmatwid na ang gayon <br>
                                                sa Prinsesa'y nauukol.<br>
                                                <br>
                                                [1558] "Noon ka nga nagpaalam <br>
                                                sa Prinsesang iyong mahal, <br>
                                                pangako mong sandali lang <br>
                                                inabot nang tatlong araw.<br>
                                                <br>
                                                [1559] "Nalimot mo yaong biling <br>
                                                sa palasyo kung dumating, <br>
                                                ang lahat na'y kausapin <br>
                                                ang babae ay itakwil.<br>
                                                <br>
                                                [1560] "Mahigpit na paalalang <br>
                                                sa babae'y umiwas ka, <br>
                                                pagkat kapag nalapit na'y <br>
                                                malilimutan mo siya.<br>
                                                [1561] "Sa iyo'y naipalining <br>
                                                ang ganitong salagimsim <br>
                                                nalimot lang na sabihing <br>
                                                bakit nasok sa damdamin.<br>
                                                <br>
                                                [1562] "Ang totoo'y makinig ka <br>
                                                nang iyong maalala, <br>
                                                sa galit ng kanyang ama'y <br>
                                                isinumpa ang Prinsesa.<br>
                                                <br>
                                                [1563] "Sa Diyos ay dumalangi't <br>
                                                isa sa kanyang hiniling, <br>
                                                anak niya ay limutin. <br>
                                                ng Prinsipeng ginigiliw.<br>
                                                <br>
                                                [1564] "Ang Prinsipe ay pakasal <br>
                                                sa ibang Prinsesa naman, <br>
                                                anak niya ay gumapang <br>
                                                sa malaking kahirapan. <br>
                                                <br>
                                                [1565] "Ito baga'y di na batid, <br>
                                                wala na sa iyong isip?" <br>
                                                Ang Negrito ay nagsulit: <br>
                                                "Wala nga sa aking lirip!<br>
                                                <br>
                                                [1566] "Ako'y walang masasabi <br>
                                                pilitin mo mang mabuti, <br>
                                                sa totoong ang sarili <br>
                                                ay mangmang sa pangyayari."<br>
                                                <br>
                                                [1567] Pumalo ay bumalatay <br>
                                                sa kausap na bulaan, <br>
                                                ang Prinsipe'y napaaray <br>
                                                pagkat Siya ang nasaktan.<br>
                                                <br>
                                                [1568] Nasaktan man ay wala ri't <br>
                                                si Donya Maria'y di pansin, <br>
                                                mata niyang may paggiliw <br>
                                                kay Leonora nakatingin.<br>
                                                <br>
                                                [1569] Negrita'y muling nangusap <br>
                                                pagalit na't siyang wakas: <br>
                                                "Yamang limot na ang lahat, <br>
                                                ikaw ngayo'y mauutas!"<br>
                                                <br>
                                                [1570] Palabas ay natapos na <br>
                                                bulang natunaw sa mata, <br>
                                                ang Negrito at Negrita <br>
                                                nangawalang aywan nila.<br>
                                                <br>
                                                [1571] Tanging naiwan sa hapag <br>
                                                ang praskong balot ng pilak, <br>
                                                lamang tubig sa pangmalas <br>
                                                ay may lihim na kamandag.<br>
                                                [1572] Yaong si Donya Mariang <br>
                                                ang puso ay nagdurusa <br>
                                                sa upo ay nagtindig na't <br>
                                                sa galit ay nagbabaga.<br>
                                                <br>
                                                [1573] Tinitigan si Don Juan,<br> 
                                                titig na makahulugan, <br>
                                                nang hindi rin makaramdam <br>
                                                ang prasko ay hinawakan.<br>
                                            </p>
                                        </div>
                                    </div>

                                    <br><br>

                                    <center><a href="./ibong_adarna/quiz_29.php" class="btn">Pagsusulit</a></center>
                                    
                                    <br>
                                    <br>
                                    <hr size="1" color="#e52b50" align="center">
                                    <h1 class="aboutus_copyright"> 1981 Julian-Lontoc-Jose-Dayag</h1>

                               </div>
                    </div>
</div>