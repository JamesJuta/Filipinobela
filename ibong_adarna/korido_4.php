<!-- korido 4 page -->
<div id="korido_4" data-tab-content>
                    <div class="katanungan_container container">
                            <h1 class="katanungan_title title"><i class='bx bx-book-open' ></i> Korido 4</h1>
                                
                                <div class="katanungan_second_container">
                                    
                                    <div class="arrow-container">
                                        <i data-tab-target="#korido_3" class='bx bx-chevron-left'></i>
                                        <i data-tab-target="#korido_5" class='bx bx-chevron-right'></i>
                                    </div>
                                    
                                    <center><audio controls style="width: 50%">
                                        <source src="./audio/ibong_adarna/korido_4.mp3" type="audio/mp3">
                                        </audio>
                                    </center>

                                        <script src="https://cdn.jsdelivr.net/gh/sh20raj/AudiPlay/audiplay.min.js"></script>

                                    <br><center><h2>SI DON PEDRO AT ANG PUNO NG PIEDRAS PLATAS</h2>
                                    <h3><i>(Mga Saknong 046-080)</i></h3></center>   
                                               
                                    <br>
                                    <div class="novel-container">
                                        <div class="text-container">
                                            <p class="novel-text">
                                                [046] Nang sa haring mapakinggan <br>
                                                ang hatol na kagamutan <br>
                                                kapag daka’y inutusan <br>
                                                ang anak niyang panganay. <br>
                                                <br>
                                                [047] Si Don Pedro’y tumalima <br>
                                                sa utos ng haring ama,  <br>
                                                iginayak kapagdakaka <br>
                                                bayong sinakyan niya. <br>
                                                <br>
                                                [048] Yumao nang nasa hagap <br>
                                                kabundukan ay matahak <br>
                                                kahit siya mapahamak <br>
                                                makuha lamang ang lunas. <br>
                                                <br>
                                                [049] Mahigit na tatlong buwang <br>
                                                binagtas ang kaparangan <br>
                                                hirap ay di ano lamang <br>
                                                sa hinaba ng nalakbay. <br>
                                                <br>
                                                [050] Isang landas ang nakita <br>
                                                mataas na pasalunga <br>
                                                inakyat na buong sigla <br>
                                                katawan man ay pata na. <br>
                                                <br>
                                                [051] Sa masamang kapalaran <br>
                                                hindi sukat na asahan <br>
                                                nang sumapit sa ibabaw <br>
                                                kabayo niya’y namatay. <br>
                                                <br>
                                                [052] Di ano ang gagawin pa’y <br>
                                                wala nang masakyan siya; <br>
                                                dala-dalaha’y kinuha’t <br>
                                                sa bundok ay naglakad na. <br>
                                                <br>
                                                [053] Sa masamang kapalaran <br>
                                                ang Prinsepe’y nakatagal <br>
                                                narating ding mahinusay <br>
                                                ang Tabor na kabundukan. <br>
                                                <br>
                                                [054] May namasdang punong kahoy, <br>
                                                mga sanga’y mayamungmong; <br>
                                                sa nagtubong naroroo’y <br>
                                                bukod-tangi yaong dahon. <br>
                                                <br>
                                                [055] Magaganda’t kumikinang  <br>
                                                diyamante ang kabagay <br>
                                                pag hinagkan ng araw  <br>
                                                sa mata’y nakasisilaw. <br>
                                                <br>
                                                [056] Sakanyang pagkabighani <br>
                                                sa sarili ay niyaring <br>
                                                doon na muna lumaginang  <br>
                                                ang pagod ay mapawi. <br>
                                                <br>
                                                [057] Habang siya’y naglilibang <br>
                                                biglang nasok sa isipan <br>
                                                baka yaon na ang bahay <br>
                                                ng Adarnang kanyang pakay. <br>
                                                <br>
                                                [058] Takip silim nang sumapit <br>
                                                sa itaas ay namasid <br>
                                                daming ibong lumiligpit <br>
                                                kawan-kawa’t umaawit. <br>
                                                <br>
                                                [059] Bawat ibong dumaraa’y <br>
                                                walang hindi tinatanaw <br>
                                                nais niya’y mahulaan <br>
                                                ang sa kahoy ay may-bahay. <br>
                                                <br>
                                                [060] Ngunit laking pagtataka <br>
                                                ni Don Pedro sa napuna <br>
                                                ang kahoy na pagkaganda <br>
                                                sa mga ibo’y ulila. <br>
                                                <br>
                                                [061] Wala isa mang dumapo <br>
                                                pagtapat ay lumalayo <br>
                                                maano bang marahuyong <br>
                                                sa sanga muna’y maglaro. <br>
                                                <br>
                                                [062] May maghagis man ng tinig <br>
                                                saglit lamang kung mag-aliw <br>
                                                sa lipad ay nag tutulin <br>
                                                parang ayaw na mapansin. <br>
                                                <br>
                                                [063] Latag na ang kadiliman <br>
                                                ang langit kung masaya man <br>
                                                ang lungkot sa kabundukan <br>
                                                kay Don Pedro’y pumapatay. <br>
                                                <br>
                                                [064] Ngunit kahit anong lungkot <br>
                                                inaaliw rin ang loob <br>
                                                sa may puno ay nanubok <br>
                                                baka aniya may matulog. <br>
                                                <br>
                                                [065] patuloy ang paglalayag <br>
                                                nang buwan sa alapaap, <br>
                                                sa dahon ng Piedras Platas <br>
                                                ay lalong nagpapakintab. <br>
                                                <br>
                                                [066] Sinisipat bawat sanga  <br>
                                                kaunting galaw, tingala na’t <br>
                                                baka hindi napupuna’y <br>
                                                nakadapo ang Adarna. <br>
                                                <br>
                                                [067] Datapwat wala, walang ibon <br>
                                                makita sa punong-kahoy <br>
                                                kaluskos na umuugong <br>
                                                daho’t sanga’y umuugoy. <br>
                                                <br>
                                                [068] Pagkabigo’t pagtataka’y <br>
                                                kapwa nag bibigay-dusa <br>
                                                hanggang pati ang  <br>
                                                pag-asasa sarili’y nawala na. <br>
                                                <br>
                                                [069] Natira sa pamamang <br>
                                                lawat inip ng kalooban, <br>
                                                yamang walang hinihintay <br>
                                                mamahinga ang mainam. <br>
                                                <br>
                                                [070] Magparaan nang magdamag <br>
                                                sa umaga na lumakad, <br>
                                                pagod kasi, kaya agad <br>
                                                nagulaylay ng panatag. <br>
                                                <br>
                                                [071] Tila naman isang tukso’t <br>
                                                kasawian ni Don Pedro <br>
                                                ang Adarnang may enkanto <br>
                                                dumating nang di naino. <br>
                                                <br>
                                                [072] Ibo’y marahang lumapag <br>
                                                sa sanga ng Piedras Platas, <br>
                                                balahibo’y pinangulag <br>
                                                nagbihis na nang magilas. <br>
                                                <br>
                                                [073] Sinimulan ang pagkanta  <br>
                                                awit ay kaaya-aya; <br>
                                                kabundukan ay tahimik na <br>
                                                ay matalik sa ligaya. <br>
                                                <br>
                                                [074] Liwanag sa punong-kahoy <br>
                                                nag-aalimpuyong apoy; <br>
                                                mawisikang daho’t usbong <br>
                                                nangagbiting mga parol. <br>
                                                <br>
                                                [075] At lalo pang tumatalisang  <br>
                                                sa Adarnang pag-awit, <br>
                                                bawat kantay isang bihis <br>
                                                nang balahibong marikit. <br>
                                                <br>
                                                [076] Pitong kanta ang ginawa’t <br>
                                                pitong bihis na magara <br>
                                                natapos na tuwang-tuwa’t <br>
                                                ang langit pa’y tiningala. <br>
                                                <br>
                                                [077] Ang lahat na’y di napansin <br>
                                                ng Prinsepeng nagupiling; <br>
                                                sa pagtulog na mahimbing, <br>
                                                patay wari ang kahambing. <br>
                                                <br>
                                                [078] Ugali nitong Adarna <br>
                                                matapos ang kaniyang kanta, <br>
                                                ang siya’y magbawas muna <br>
                                                bago matulog sa sanga. <br>
                                                <br>
                                                [079] Sa masamang kapalaran <br>
                                                si Don Pedro’y napatakan, <br>
                                                biglang naging batong-buhay <br>
                                                sa punong kinasandalan. <br>
                                                <br>
                                                [080] Wala na nga si Don Pedro’t <br>
                                                sa Tabor ay naging bato; <br>
                                                at sa di pagdating nito, <br>
                                                ang Berbanya ay nagulo. <br>
                                            </p>                                                
                                        </div>
                                    </div>

                                    <br><br>

                                    <center><a href="./ibong_adarna/quiz_4.php" class="btn">Pagsusulit</a></center>
                                    
                                    <br>
                                    <br>
                                    <hr size="1" color="#e52b50" align="center">
                                    <h1 class="aboutus_copyright">© 1981 Julian-Lontoc-Jose-Dayag</h1>

                               </div>
                    </div>
</div>