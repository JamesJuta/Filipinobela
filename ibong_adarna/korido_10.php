<!-- korido 10 page -->
<div id="korido_10" data-tab-content>
                    <div class="katanungan_container container">
                            <h1 class="katanungan_title title"><i class='bx bx-book-open' ></i> Korido 10</h1>
                                
                                <div class="katanungan_second_container">
                            
                                    <div class="arrow-container">
                                        <i data-tab-target="#korido_9" class='bx bx-chevron-left'></i>
                                        <i data-tab-target="#korido_11" class='bx bx-chevron-right'></i>
                                    </div>
                                    
                                    <center><audio controls style="width: 50%">
                                        <source src="./audio/ibong_adarna/korido_10.mp3" type="audio/mp3">
                                        </audio>
                                    </center>

                                        <script src="https://cdn.jsdelivr.net/gh/sh20raj/AudiPlay/audiplay.min.js"></script>

                                    <br><center><h2>ANG DALANGIN NG BUNSONG ANAK SA GITNA NG PAGHIHIRAP</h2>
                                    <h3><i>(Mga Saknong 275-317)</i></h3></center> 

                                    <br>
                                    <div class="novel-container">
                                        <div class="text-container">
                                            <p class="novel-text">
                                                [275] Malayo sa Palasyo <br>
                                                pangyayari ay ganito,  <br>
                                                si Don Jua'y lugong-lugo <br>
                                                gagapang-gapang sa damo.<br>
                                                <br>
                                                [276] Maga ang buong katawan, <br>
                                                may bali ang mga tadyang  <br>
                                                at ang lalong dinaramdam  <br>
                                                ay gutom at sobrang uhaw.<br>
                                                <br>
                                                [277] Sa ilang na pagkalawak <br>
                                                na wala ni kubong hamak,  <br>
                                                sino kaya ng matatawag  <br>
                                                dumamay sa gayong hirap?<br>
                                                <br>
                                                [278] Sa kawalan ng pag-asa, <br>
                                                sa Diyos na tumalaga; <br>
                                                kung gumaling ay ligaya,  <br>
                                                kung masawi'y palad niya. <br>
                                                <br>
                                                [279] Hindi niya nalimutang <br>
                                                tumawag sa Birheng Mahal,  <br>
                                                lumuluhang nanambitang <br>
                                                tangkilikin kung mamatay.<br>
                                                <br>
                                                [280] "O, Birheng Inang marilag <br>
                                                tanggulan ng nasa hirap,  <br>
                                                kahabagan di man dapat  <br>
                                                ang aliping kapos-palad.<br>
                                                <br>
                                                [281] "Kung wala nang kapalarang <br>
                                                humaba pa yaring buhay,  <br>
                                                loobin mo, Inang mahal,  <br>
                                                ang ama ko ang mabuhay.<br>
                                                <br>
                                                [282] "Madlang hirap at parusa <br>
                                                di ko sasapitin sana,  <br>
                                                kung di po sa aking pitang <br>
                                                magulang ko'y guminhawa.<br>
                                                <br>
                                                [283] "Ito'y di naman pagsisisi <br>
                                                o pagsumbat sa sarili;  <br>
                                                salamat kung makabuti  <br>
                                                ang munti kong naisilbi.<br>
                                                <br>
                                                [284] “Di ko maubos-isipin <br>
                                                kapatid ko ay nagtaksil,  <br>
                                                kung sa ibon po ang dahil <br>
                                                kanila na’t din na akin <br>
                                                <br>
                                                [285] “Kung sa bagay ay di iba <br>
                                                at ako nga ang kumuha,  <br>
                                                maging ako’t maging sila  <br>
                                                kung tutuusin ay iisa. <br>
                                                <br>
                                                [286] “Di nga ba kaming tatlo <br>
                                                anak ng iisang tao,  <br>
                                                iwasan ang pagtatalo  <br>
                                                At di gawang maginoo <br>
                                                <br>
                                                [287] “Kaya kami nangaglakbay <br>
                                                sa kay amang kagalingan,  <br>
                                                ano’t ngayong magtagumpay  <br>
                                                hahangga sa pag-aaway? <br>
                                                <br>
                                                [288] “Sila nawa’y patawarin <br>
                                                ng Diyos na maawain;  <br>
                                                kung sila man ay nagtaksil,  <br>
                                                kamtin nila ang magaling. <br>
                                                <br>
                                                [289] “Sa akin po ay ano na <br>
                                                sinadlak man nga sa dusa  <br>
                                                kung may daan pang magkita  <br>
                                                pag-ibig ko'y kanila pa."<br>
                                                <br>
                                                [290] Kirot ng buong katawan<br>
                                                sa tindi’y di natagalan,  <br>
                                                sa bato’y napalupaypay  <br>
                                                nahinti ang panambitan.<br>
                                                <br>
                                                [291] Ipinako ang paningin <br>
                                                sa taas ng panginorin;  <br>
                                                pagkaganda ng bituing  <br>
                                                ilaw na lubhang maningning.<br>
                                                <br>
                                                [292] “O, bituing nasa langit, <br>
                                                bulaklak na walang hapis; <br>
                                                inyo kayang nasisilip  <br>
                                                akong sawi't nasa sakit? <br>
                                                <br>
                                                [293] "Kaila kaya sa inyo <br>
                                                na rito ang mga tao,  <br>
                                                kapatid man o katoto  <br>
                                                ay lihim na kaaway mo? <br>
                                                <br>
                                                [294] “Kung ikaw ay masasawi <br>
                                                sa lupa ay mapagawi,  <br>
                                                ang sa iyo ay ngumiti  <br>
                                                may paglibak at aglahi.<br>
                                                <br>
                                                [295] “Lahat dito’y pasaliwa <br>
                                                walang hindi balintuna,  <br>
                                                ang mabuti ay masama’t  <br>
                                                ang masama ay dakila. <br>
                                                <br>
                                                [296] “Dito mo nga makikita <br>
                                                ang papuring palamara,  <br>
                                                ang yakap na lumayas ka  <br>
                                                at pagsuyong lason pala. <br>
                                                <br>
                                                [297] “Kaya naging kasabihan <br>
                                                ng lahat na ng lipunan:  <br>
                                                Sa langit ang kabanalan,  <br>
                                                sa lupa ang kasalanan.” <br>
                                                <br>
                                                [298] Muling kumirot ang sugat, <br>
                                                luha sa mata’y nalaglag  <br>
                                                nagunitang lahat-lahat  <br>
                                                ang ligayang nagsilipas. <br>
                                                <br>
                                                [299] Bayan niyang sinilangan, <br>
                                                ang palasyong nilakihan,  <br>
                                                magulang na mapagmahal  <br>
                                                tagapayo’t kaibigan. <br>
                                                <br>
                                                [300] Mula sa pagkabata <br>
                                                sa pagsuyo nananagana, <br>
                                                munting magkabahid-luha  <br>
                                                ama’t ina’y may dalita. <br>
                                                <br>
                                                [301] Nadama ang laking dusa <br>
                                                malayo sa isang ina,  <br>
                                                sa ilang ay nag-iisa,  <br>
                                                katawan ay sugatan pa.<br>
                                                <br>
                                                [302] “O, ina kung mapagmahal <br>
                                                kung ngayon mo mamasdan  <br>
                                                ang bunso mong si Don Juan <br>
                                                malabis kang magdaramdam.<br>
                                                <br>
                                                [303] “Katawan ko ay bugbog na’t <br>
                                                sa sugat ay natadtad pa,  <br>
                                                ako kaya’y may pag-asang  <br>
                                                ikaw’y muli kung makita? <br>
                                                <br>
                                                [304] “Naririto’t nakalugmok, <br>
                                                gagapang-gapang sa gulod, <br>
                                                tumatawag ng kukupkop  <br>
                                                walang sinumang dumulog. <br>
                                                <br>
                                                [305] “Sino ang mag-aakalang <br>
                                                ang bunso mo’y madudusta; <br>
                                                sa ganito kong pagluha, <br>
                                                anak mo rin ang may gawa.” <br>
                                                <br>
                                                [306]  Nagunita yaong amang <br>
                                                may sakit nang iwan niya, <br>
                                                hinihiling sa Birheng Mariang <br>
                                                sila nawa’y magkita pa.<br>
                                                <br>
                                                [307] “Amang magiliw sa anak, <br>
                                                sa gitna ng aking hirap <br>
                                                ikaw rin ang nasa hagap <br>
                                                danga’t ako’y napahamak.<br>
                                                <br>
                                                [308] “Dalangin kong mataimtim <br>
                                                kay Bathalang maawain, <br>
                                                ang sakot mo ay gumaling <br>
                                                ating baya’y tumatag din.<br>
                                                <br>
                                                [309] “Pag-asa ko’y nariyan na’t<br>
                                                tinanggap mo ang Adarna, <br>
                                                di man ako ang may dala <br>
                                                mga anak mo rin sila.<br>
                                                <br>
                                                [310] “Ibong ngayo’y sa palasyo, <br>
                                                napaamo ng pagod ko, <br>
                                                ngunit sa paghihintay mo <br>
                                                inagaw ng paglililo.<br>
                                                <br>
                                                [311] “Kaya, Ama, nang tanggapi’y<br>
                                                di sa kamay ko nanggaling,  <br>
                                                gayon pa ma’y uwa ko rin  <br>
                                                ang lunas mo ay sumaatin.” <br>
                                                <br>
                                                [312] Sugat sa buong katawa’y <br>
                                                nag-ulol sa kaantakan,  <br>
                                                ang prinsipeng gumagapang  <br>
                                                sa bato’y napalungayngay. <br>
                                                <br>
                                                [313] Mga mata’y napapikit <br>
                                                sa kirot na tinitiis,  <br>
                                                matagal ding di umiimik  <br>
                                                hindi naman mapaidlip. <br>
                                                <br>
                                                [314] Nang magbawa na ang kirot <br>
                                                bahagya nang nakakilos,  <br>
                                                sa luha rin at himutok  <br>
                                                inaliw ang madlang lungkot.<br>
                                                <br>
                                                [315] Muli siyang nanalangin <br>
                                                sa Inang Mahal na Birhen,  <br>
                                                luha’y ago sang kahambing  <br>
                                                sa matang nagungulimlim.<br>
                                                <br>
                                                [316] Diyos nga’y di natutulog <br>
                                                at ang tao’y sinusubok;  <br>
                                                ang salari’y sunusunig!  <br>
                                                ang banay ay kinukupkop! <br>
                                                <br>
                                                [317] Maging isang katunayan  <br>
                                                ng ganitong kasabihan, <br>
                                                ang pagdinig sa matamang  <br>
                                                pagdalangin ni Don Juan. <br>

                                            </p>
                                        </div>
                                    </div>

                                    <br><br>

                                    <center><a href="./ibong_adarna/quiz_10.php" class="btn">Pagsusulit</a></center>
                                    
                                    <br>
                                    <br>
                                    <hr size="1" color="#e52b50" align="center">
                                    <h1 class="aboutus_copyright">© 1981 Julian-Lontoc-Jose-Dayag</h1>

                               </div>
                    </div>
</div>