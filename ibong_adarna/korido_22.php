<!-- korido 22 page -->
<div id="korido_22" data-tab-content>
                    <div class="katanungan_container container">
                            <h1 class="katanungan_title title"><i class='bx bx-book-open' ></i> Korido 22</h1>
                                
                                <div class="katanungan_second_container">
                            
                                    <div class="arrow-container">
                                        <i data-tab-target="#korido_21" class='bx bx-chevron-left'></i>
                                        <i data-tab-target="#korido_23" class='bx bx-chevron-right'></i>
                                    </div>
                                    
                                    <center><audio controls style="width: 50%">
                                        <source src="./audio/ibong_adarna/korido_22.mp3" type="audio/mp3">
                                        </audio>
                                    </center>

                                        <script src="https://cdn.jsdelivr.net/gh/sh20raj/AudiPlay/audiplay.min.js"></script>

                                    <br><center><h2>ANG PAGLALAKBAY NI DON JUAN</h2>
                                    <h3><i>(Mga Saknong 793-854)</i></h3></center> 

                                    <br>
                                    <div class="novel-container">
                                        <div class="text-container">
                                            <p class="novel-text">
                                                [793] Tatlong taong naglalakad <br>
                                                sa parang at mga gubat, <br>
                                                masigasig ang paghanap <br>
                                                sa reynong kanyang pangarap.<br>
                                                <br>
                                                [794] Ngunit laging naliligaw <br>
                                                nalalayo yaong daan, <br>
                                                tila bawat gawing hakbang <br>
                                                palayo sa reynong Cristal.<br>
                                                <br>
                                                [795] Diwa'y sa awa ng Diyos <br>
                                                sa prinsipeng napalaot,<br>
                                                sa libis ng isang bundok <br>
                                                may matandang sa-sisipot.<br>
                                                <br>
                                                [796] Nilapitan ang matanda <br>
                                                buong suyong napaawa, <br>
                                                siya nama'y kinalinga't <br>
                                                dininig sa ninanasa.<br>
                                                <br>
                                                [797] "Tanda, ako'y kaawaang <br>
                                                iligtas sa kagutuman, <br>
                                                kung may dala kayo riyan <br>
                                                ako po'y inyong limusan."<br>
                                                <br>
                                                [798] "Ako'y may nasa supot <br>
                                                tinapay na durog-durog, <br>
                                                ikaw na nga ang dumukot <br>
                                                kumain ka't nang mabusog.<br>
                                                <br>
                                                [799] Ang tinapay ay maittim, <br>
                                                durog pa nga at bukbukin, <br>
                                                sa prinsipeng pagkatingin <br>
                                                nakasusuklam na kanin<br>
                                                <br>
                                                [800] Ngunit sa taong may gutom<br>
                                                matigas ma't lumang tutong <br>
                                                kung nguyain at malulon <br>
                                                parang bagong pirurutong. <br>
                                                <br>
                                                [801] Ganito nga ang nangyari <br>
                                                takang-taka ang prinsipe, <br>
                                                yaong kanyang pandidiri <br>
                                                isinumpa at nagsisi.<br>
                                                <br>
                                                [802] Ang maitim na tinapay <br>
                                                bukbukin at lumang tunay, <br>
                                                anong sarap at linamnam <br>
                                                parang kaluluto lamang!<br>
                                                <br>
                                                [803] Noon niya nakilala <br>
                                                na sa luma't pangit pala <br>
                                                tao'y huwag pakaasang <br>
                                                walang tamis, walang ganda.<br>
                                                <br>
                                                [804] Nang makain ang tinapay, <br> 
                                                ang matanda ay nagsaysay: <br>
                                                "Nang ikaw ay masiyahan <br>
                                                eto ang pulot-pukyutan<br>
                                                <br>
                                                [805] "At diyan sa isang bumbong <br>
                                                may tubig kang maiinom, <br>
                                                ingatan lang na matapon <br>
                                                upang ako'y may mabaon<br>
                                                <br>
                                                [806] "Kayhaba pa at matagal <br>
                                                yaring aking paglalakbay, <br>
                                                mahirap ang maubusan <br>
                                                lalo't walang masalukan." <br>
                                                <br>
                                                [807] Sa bumbong ay tumungga <br>
                                                si Don Juan ay masaya <br>
                                                nakaramdam ng ginhawang <br>
                                                laong nawala sa kanya.<br>
                                                <br>
                                                [808] Bumbong na kinalalagya'y <br>
                                                isang biyas na kawayan, <br>
                                                sa laki ng kanyang uhaw <br>
                                                kulang pa nga yaong laman.<br>
                                                <br>
                                                [809] Kaya't siya ay nagturing: <br>
                                                "Nunong lubhang maawain, <br>
                                                ipatawad po sa aking <br>
                                                tubig ninyo ay ubusin."<br>
                                                <br>
                                                [810] "Sa laki ng aking uhaw, <br>
                                                ubusin ko man ay kulang, <br>
                                                nanunuyong lalamunan <br>
                                                tila baga sinasakal."<br>
                                                <br>
                                                [811] "DonJuan, iyong inumin <br>
                                                kung siya mong hinihiling, <br>
                                                di mo sukat na isipin <br>
                                                ang hinampo kung sa akin.<br>
                                                <br>
                                                [812] "Ano yaon kung maubos <br>
                                                kung ikaw ay mabubusog, <br>
                                                marahil naman sa bundok <br>
                                                may tubig ding masasalok."<br>
                                                <br>
                                                [813] Ininom na yaong tubig <br>
                                                kristal waring anong linis! <br>
                                                Malinamnam at ang lamig <br>
                                                Sa dibdib ay gumuguhit!<br>
                                                <br>
                                                [814] Wala siyang itinira, <br>
                                                kapatak ma'y sinaid na, <br>
                                                ngunit laking pagtataka, <br>
                                                puno pa rin nang makita!<br>
                                                <br>
                                                [815] Di nakaya ng akala <br>
                                                na tarukin ang hiwaga, <br>
                                                sa sarili ay nawikang <br>
                                                "Ito'y isang talinghaga!"<br>
                                                <br>
                                                [816] "Di sasala ang kuro kong <br>
                                                ito'y marunong na tao, <br>
                                                kung hindi ma'y may engkantong <br>
                                                dapat hangaan sa mundo."<br>
                                                <br>
                                                [817] Pagtataka ni Don Juan <br>
                                                ay batid ng kapanayam, <br>
                                                ayaw niyang ipamalay, <br>
                                                pangit sa may karangalan. <br>
                                                <br>
                                                [818] Higit pa rin ang prinsipe, <br>
                                                nag-usisa'y di mangyari, <br>
                                                nangingimi ang sarili <br>
                                                na umanyong isang imbi.<br>
                                                <br>
                                                [819] Kaya nga nang magsalita <br>
                                                inilihis sa akala, <br>
                                                ugali ng mga bata <br>
                                                na magtanong sa matanda.<br>
                                                <br>
                                                [820] "Nuno'y inyo pong talastas <br>
                                                ang dalita kong kayakap, <br>
                                                sa pautong ninyong habag <br>
                                                ako'y nagpapasalamat.<br>
                                                <br>
                                                [821] "Di man nga makaganti, <br>
                                                may araw pang nalalabi, <br>
                                                dalangin ko ay mangyaring <br>
                                                matulungan ka sa huli. <br>
                                                <br>
                                                [822] "Huwag nawang ipalagay <br>
                                                na kawalan kong paggalang, <br>
                                                may isa pang kahilingan <br>
                                                yaring abang kalagayan."<br>
                                                <br>
                                                [823] "Ano yaon, aking bunso <br>
                                                sabihin mo't nang matanto<br>
                                                kung kaya ng aking kuro <br>
                                                maluwag kong ituturo."<br>
                                                <br>
                                                [824] "Ako po ay naglalakbay <br>
                                                patungo sa Reynong Cristal, <br>
                                                marami nang naraana'y <br>
                                                di ko pa rin matausan.<br>
                                                <br>
                                                [825] "Hesus na Panginoon ko, <br>
                                                sa paglalakad kong ito, <br>
                                                sandaang taon nang husto, <br>
                                                bayang yaon ay, ewan ko<br>
                                                <br>
                                                [826] "Ngunit kita'y tuturuan <br>
                                                bundok na yao'y parunan,<br>
                                                mula rito ay tandaan, <br>
                                                nasa ikapitong hanay<br>
                                                <br>
                                                [827] "Doon ay may ermitanyo <br>
                                                na sasalubong sa iyo, <br>
                                                kapirasong barong ito <br>
                                                sa kanya'y ipakita mo.<br>
                                                <br>
                                                [828] "Kung ikaw ay tatanungin <br>
                                                kung kanino ito galing, <br>
                                                ang tangi mong sasabihi'y: <br>
                                                sa matanda pong sugatin.<br>
                                                <br>
                                                [829] "Kaya hayo na, Don Juan <br>
                                                kaylayo ng parurunan; <br>
                                                didilimin ka sa daan <br>
                                                tatahaki'y anong sukal.<br>
                                                <br>
                                                [830] Si Don Jua'y naglalakad <br>
                                                sa landasing madadawag; <br>
                                                kay Leonora'y nag-uulap <br>
                                                ang langit ng kanyang palad<br>
                                                <br>
                                                [831] Sa silid ay nag-iisa <br>
                                                kaurali'y mga dusa, <br>
                                                maniningning niyang mata <br>
                                                sa luha'y nanlalabo na.<br>
                                                <br>
                                                [832] Si Don Pedro kung dumalaw <br>
                                                akala na'y si Don Juan, <br>
                                                pag di ito ang namasdan,<br>
                                                pinto niya'y ayaw buksan<br>
                                                <br>
                                                [833] Kaya malimit magalit <br>
                                                si Don Pedrong nananabik, <br>
                                                kung di lamang nagtitiis <br>
                                                hinamak na yaong silid<br>
                                                <br>
                                                [834] Dibdib niya'y mawawalat <br>
                                                tuwing kanyang mamamalas <br>
                                                si Leonora'y umiiyak, <br>
                                                si Don Jua'y tinatawag.<br>
                                                <br>
                                                [835] Lalo na kung nakikitang <br>
                                                sa kapatid at di kanya <br>
                                                ang larawang sinasamba <br>
                                                ng may hapis na prinsesa.<br>
                                                <br>
                                                [836] Kung hindi nga't kagaspanga't <br>
                                                alangan sa kamahalan, <br>
                                                ang apoy ng kagalita'y <br>
                                                ibinunton sa larawan.<br>
                                                <br>
                                                [837] At sa buong pagngingitngit <br>
                                                ay madalas pang masambit: <br>
                                                "Pag nabigo yaring nais, <br>
                                                hahamakin pati lintik." <br>
                                                <br>
                                                [838] Malimit na magkasalit <br>
                                                ang dalawa sa pagdating; <br>
                                                magkalaban ng damdamin, <br>
                                                sa pagluha ay gayundin.<br>
                                                <br>
                                                [839] Ang himutok ni Don Pedro: <br>
                                                "Leonorang pinopoon ko <br>
                                                di na kaya magbabago <br>
                                                katigasan ng puso mo?"<br>
                                                <br>
                                                [840] Hibik naman ng prinsesa: <br>
                                                "Don Juan kong tanging sinta, <br>
                                                malagot man ang hininga, <br>
                                                iyong-iyo si Leonora."<br>
                                                <br>
                                                [841] "Prinsesa kong minamahal, <br>
                                                pawiin ang kalumbayan,<br>
                                                hindi kita babayaan <br>
                                                pag-ibig ko'y walang hanggan."<br>
                                                <br>
                                                [842] "Hindi mo ba nababatid, <br>
                                                Don Juan kong iniibig, <br>
                                                itong lilo mong kapatid <br>
                                                sa ayaw ay namimilit?"<br>
                                                <br>
                                                [843] "Ako'y hindi isang lilo, <br>
                                                dakila ang pasinta ko, <br>
                                                lilo pa ba ako itong <br>
                                                matapat na alipin mo?" <br>
                                                <br>
                                                [844] "O Don Juan, bakit baga <br>
                                                hanggang ngayon ay wala ka, <br>
                                                di mo kaya natatayang <br>
                                                dito'y hinihintay kita?"<br>
                                                <br>
                                                [845] "Ano pa ang kailangan, <br>
                                                ako'y naririto naman? <br>
                                                ang ligayang hinihintay <br>
                                                nasa aking pagmamahal."<br>
                                                <br>
                                                [846] "Tatlong taon nang mahigit <br>
                                                yaring aking pagtitiis, <br>
                                                maatim kaya ng dibdib <br>
                                                na makasal sa di ibig?"<br>
                                                <br>
                                                [847] "Tatlong taon na rin 'IÃ¥mang <br>
                                                kayapos ko'y agam-agam, <br>
                                                araw-gabi'y inaasam <br>
                                                ang masaya nating araw." <br>
                                                <br>
                                                [848] "Kung nasawi ka sa balon, <br>
                                                bakit kaya nagkagayon? <br>
                                                Lobo'y saan naparoon <br>
                                                at wala rin hanggang ngayon?"<br>
                                                <br>
                                                [849] "Di nakita mo na, giliw <br>
                                                pati Lobo ay nagmaliw, <br>
                                                ang nangyari'y saksi na rin <br>
                                                na talagang ika'y akin."<br>
                                                <br>
                                                [850] "Ito'y huli't katapusan <br>
                                                ng pagtawag ko, Don Juan, <br>
                                                Kung kulanging kapalaran, <br>
                                                ako'y di mo na daratnan.<br>
                                                <br>
                                                [851] "HuIi nating alaala <br>
                                                kay Don Juang namatay na, <br>
                                                habang tayo'y hiwalay pa, <br>
                                                ipagluksa natin siya."<br>
                                                <br>
                                                [852] "Paalam na, O Don Juan, <br>
                                                si Leonora ay paalam, <br>
                                                kung talagang ika'y patay, <br>
                                                magkita sa isang buhay." <br>
                                                <br>
                                                [853] "Ako'y paalam na muna, <br>
                                                minamahal kong Leonora, <br>
                                                hihintin ko ang araw tang <br>
                                                bibihis sa ating dusa."<br>
                                                <br>
                                                [854] Ang prinsesa'y nanahimik <br>
                                                sa malungkot niyang silid, <br>
                                                Si Don Pedro ay umalis <br>
                                                na may sugat din sa dibdib.<br>
                                            </p>
                                        </div>
                                    </div>

                                    <br><br>

                                    <center><a href="./ibong_adarna/quiz_22.php" class="btn">Pagsusulit</a></center>
                                    
                                    <br>
                                    <br>
                                    <hr size="1" color="#e52b50" align="center">
                                    <h1 class="aboutus_copyright">© 1981 Julian-Lontoc-Jose-Dayag</h1>

                               </div>
                    </div>
</div>