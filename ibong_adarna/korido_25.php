<!-- korido 25 page -->
<div id="korido_25" data-tab-content>
                    <div class="katanungan_container container">
                            <h1 class="katanungan_title title"><i class='bx bx-book-open' ></i> Korido 25</h1>
                                
                                <div class="katanungan_second_container">
                            
                                    <div class="arrow-container">
                                        <i data-tab-target="#korido_24" class='bx bx-chevron-left'></i>
                                        <i data-tab-target="#korido_26" class='bx bx-chevron-right'></i>
                                    </div>
                                    
                                    <center><audio controls style="width: 50%">
                                        <source src="./audio/ibong_adarna/korido_25.mp3" type="audio/mp3">
                                        </audio>
                                    </center>

                                        <script src="https://cdn.jsdelivr.net/gh/sh20raj/AudiPlay/audiplay.min.js"></script>

                                    <br><center><h2>ANG PAGSUBON NI HARING SALERMO</h2>
                                    <h3><i>(Mga Saknong 988-1060)</i></h3></center> 

                                    <br>
                                    <div class="novel-container">
                                        <div class="text-container">
                                            <p class="novel-text"> 
                                                [988] "Ang naglapat ng parusa  <br>
                                                ay ang haring aking ama, <br> 
                                                pawang inengkanto niya  <br>
                                                diyan na nga napatira. <br>
                                                <br>
                                                [989] "Lahat sila ay prinsipe,  <br>
                                                maginoo't mga konde, <br> 
                                                pawa silang naduhagi, <br>
                                                sinta nila'y di nangyari. <br>
                                                <br>
                                                [990] "Sila nga'y naging talunan  <br>
                                                nadaig sa karunungan <br> 
                                                ng Haring aking magulang  <br>
                                                bato ang kinahangganan. <br>
                                                <br>
                                                [991] "Pagkat kita'y iniibig,  <br>
                                                pag-ibig ko'y hanggang langit, <br> 
                                                Don Juan, hindi ko nais  <br>
                                                mabilang ka sa naamis. <br>
                                                <br>
                                                [992] "Kaya lahat ng bilin ko  <br>
                                                ay itanim sa loob mo, <br> 
                                                ingatang huwag mabuyo  <br>
                                                sa kay Amang silo't tukso. <br>
                                                <br>
                                                [993] "Mamaya nang ikalima,  <br>
                                                magigising na si Ama, <br> 
                                                sa sandali kang makita  <br>
                                                pagdaka'y sisinuhin ka. <br>
                                                <br>
                                                [994] "Kapag ikaw ay tinanong  <br>
                                                kung ano ang iyong layon <br> 
                                                tugunin mong 'Panginoon,  <br>
                                                maglingkod ang iyong kampon. <br>
                                                <br>
                                                [995] "Kung ang aking kaliitan  <br>
                                                marapatin ng kalakhan,<br> 
                                                maging gantimpala naman  <br>
                                                sa anak n'yo ay makasal! <br>
                                                <br>
                                                [996] "Sakaling anyayahan kang  <br>
                                                sa palasyo'y manhik muna, <br> 
                                                pasalamat sa anyaya't  <br>
                                                paunlaka'y huwag sana. <br>
                                                <br>
                                                [997] "Ang pagpanhik sa palasyo'y  <br>
                                                isang silo ng Ama ko, <br> 
                                                sa sandali kang mabuyo'y  <br>
                                                tiyak na kamatayan mo. <br>
                                                <br>
                                                [998] "Sukat ang pasalamatan  <br>
                                                ang magandang kalooban, <br> 
                                                ligtas ka sa kasawia't  <br>
                                                siya'y iyong napagbigyan.  <br>
                                                <br>
                                                [999] "Upang siya'y maniwalang <br>
                                                marangal ang iyong nasa, <br>
                                                sa kanya'y ipahalatang <br>
                                                sa utos ay nahahanda. <br>
                                                <br>
                                                [1000] "Sabihin mong: 'Haring mahal, <br>
                                                lingkod niyo'y pag-utusan,  <br> 
                                                maging ito'y mabigat man  <br> 
                                                ako'y hindi po susuway. <br>
                                                <br>
                                                [1001] "Anuman ang iaatas <br>
                                                tanggapin mo, aking liyag, <br> 
                                                hindi ikaw ang tutupad  <br>   
                                                kundi akong kanyang anak. <br>
                                                <br>
                                                [1002] "Yamang ngayo'y nalalaman <br>
                                                ang dapat mong paghandaan,  <br> 
                                                ako muna ay paalam,  <br>  
                                                baka kami kainipan.  <br>
                                                <br>
                                                [1003] "Kami ngang magkakapatid <br>
                                                sa palasyo ay papanhik,  <br> 
                                                ikaw sana'y manahimik  <br>
                                                at tibayan iyong dibdib. <br>
                                                <br>
                                                [1004] "Mam'yang gabi ay asahang <br>
                                                dito kita'y babalikan  <br> 
                                                upang ating maalaman  <br> 
                                                ang kay Amang kautusan." <br>
                                                <br>
                                                [1005] Noon naman ay gising na <br>
                                                ang haring kanilang ama, <br>
                                                nang dumungaw ay nakita  <br> 
                                                ang prinsipeng naiiba. <br>
                                                <br> 
                                                [1006] Pagkakita kay Don Juan, <br>
                                                ang Haring Salermong mahal,  <br> 
                                                tinanong na ang pangalan,  <br>
                                                sadya't lupang pinagmulan. <br>
                                                <br>
                                                [1007] Buong galang na tumugon <br>
                                                ang prinsipeng tinatanong,  <br> 
                                                "Bati ko'y magandang hapon  <br>   
                                                Sa hari kong panginoon." <br>
                                                <br>
                                                [1008] Bating ito ay sinuklian <br>
                                                ng haring makapangyarihan: <br>
                                                "Salamat na walang hanggan,  <br> 
                                                magandang hapon din naman." <br>   
                                                <br> 
                                                [1009] Sa naputol na salita <br>
                                                ng prinsipeng napahanga,  <br> 
                                                idinugtong ay lalo ngang  <br> 
                                                sa hari ay talinghaga. <br>
                                                <br>
                                                [1010] "O, Monarkong sakdal-buti, <br>
                                                ako po'y isang prinsipe  <br> 
                                                ng Berbanyang nagkandili,  <br>
                                                kaharian ding malaki." <br>
                                                <br>
                                                [1011] "Ngalan ko po ay Don Juan, <br>
                                                bunsong anak ng magulang,  <br> 
                                                sa Berbanya'y minamahal  <br>  
                                                lungkot nila ay mawalay. <br>
                                                <br>
                                                [1012] "Bayan ninyo ay nasapit <br>
                                                sa atas po ng pag-ibig,  <br> 
                                                pusong lumagi sa hapis  <br>   
                                                ang hanap ay isang langit. <br>
                                                <br>
                                                [1013] "Sa napanagimpa'y natalos <br>
                                                naririto ang alindog,  <br> 
                                                talang wala nang palubog  <br> 
                                                ito'y anak ninyong irog. <br>
                                                <br>
                                                [1014] "Kaya kung magiging dapat <br>
                                                Haring sakdal na ng taas,  <br> 
                                                ang Berbanya ay ilangkap <br>  
                                                sa koronang inyong hawak." <br>
                                                <br>
                                                [1015] "Kung gayon," anang monarka, <br>
                                                "sa palasyo ay manhik ka  <br> 
                                                at dito pag-usapan ta  <br>
                                                ang layon mong mahalaga." <br>
                                                <br>
                                                [1016] Ipinakli ni Don Juan: <br>
                                                "Iyan po'y di papasaan, <br>
                                                ang hintay ko'y pag-utusan  <br> 
                                                ng aking makakayanan." <br>
                                                <br> 
                                                [1017] Hari sa gayong pahayag <br>
                                                ang utusan ay tinawag,  <br> 
                                                salitang mabanayad  <br>   
                                                mayari ang ganyang atas: <br>
                                                <br>
                                                [1018] "Ngayon din ay kumuha ka <br>
                                                ng trigong kaaani pa,  <br> 
                                                ang sansalop ay sapat na't  <br>   
                                                dito'y dalhin kapagdaka." <br>
                                                <br>
                                                [1019] Nang naroon na ang trigo <br>
                                                sabi ng hari'y ganito:  <br> 
                                                "Don Juan, pakinggan mo  <br>  
                                                ang ngayo'y iuutos ko. <br>
                                                <br>
                                                [1020] "Trigong ito'y iyong dalhin <br>
                                                pag-ingatan mong magaling <br>
                                                h'wag mawalan ni sambutil  <br> 
                                                at pakinggan ang gagawin. <br> 
                                                <br> 
                                                [1021] "lyang bundok na mataas <br>
                                                tibagin mo't nang, mapatag,  <br> 
                                                diyan mo nga ikakalat  <br>
                                                itong trigong aking hawak.  <br>
                                                <br>
                                                [1022] "Ngayon ito itatanim <br>
                                                gabing ito'y patubuin,  <br> 
                                                ngayong gabi'y pamungahi't  <br>   
                                                gabing ito ay anihin. <br>
                                                <br>
                                                [1023] "Sa gabing ito rin naman <br>
                                                ay gagawin mong tinapay,  <br> 
                                                sa hapag ko'y magigisnang  <br>
                                                pagkain ko sa agahan." <br>
                                                <br>
                                                [1024] Trigong bigay nitong hari <br>
                                                dinala nang walang ngimi<br>
                                                gayumpama'y nililimi  <br> 
                                                ang hiwagang di mawari. <br>   
                                                <br> 
                                                [1025] Hanggang sa siya'y dumatal <br>
                                                sa bantay-pitong bahay,  <br> 
                                                sa kanyang tinatahana'y  <br>  
                                                iyon din ang gunam-gunam. <br>
                                                <br>
                                                [1026] Bagaman nga'y may habilin <br>
                                                ang prinsesang kanyang giliw,  <br> 
                                                sa kalooba'y hilahil din  <br> 
                                                sa bigat nitong gagawin. <br>
                                                <br>
                                                [1027] Tamlay ng kanyang katawan <br>
                                                ay napuna nang dinatnan,  <br> 
                                                kaya't lakas ng katawan  <br>  
                                                siya'y lihim na inuyam. <br>
                                                <br>
                                                [1028] Sa umpukan ay kasama <br>
                                                ang kalihim ng monarka, <br>
                                                naroon di't nagtatawa  <br> 
                                                mga kasangguni niya. <br>  
                                                <br> 
                                                [1029] Pasaring ng kalahatan, <br>
                                                "Ano baga't naisipang <br>
                                                pumarito itong hunghang  <br> 
                                                hinanap ang kamatayan?" <br>   
                                                <br> 
                                                [1030] Noo'y mag-iikaanim, <br>
                                                unang oras ng pagdilim, <br>
                                                latag na ang takipsilim  <br> 
                                                ang gabi ay dumarating <br>
                                                <br> 
                                                [1031] Kaharian ma'y tahimik <br>
                                                si Donya Maria'y ligalig,<br>
                                                walang laman yaong isip  <br> 
                                                kundi ang prinsipeng ibig. <br>
                                                <br> 
                                                [1032] Gabi'y nais na hatakin <br>
                                                nang mabigla ang paglagim, <br>
                                                likas na sa gumigiliw  <br> 
                                                ang kasuyo'y makapiling. <br>  
                                                <br> 
                                                [1033] Salamat at gumabi na <br>
                                                natapos din ang balisa <br>
                                                ang marilag na prinsesa'y  <br> 
                                                nag-ayos ng gayak niya. <br>   
                                                <br> 
                                                [1034] Kanya nang pinaglalangan <br>
                                                hari't mga kagawad man,<br>
                                                pinatulog na mahusay  <br> 
                                                lahat sila'y walang malay. <br>
                                                <br> 
                                                [1035] Sa palasyo ay nanaog <br>
                                                na ang lahat nga ay tulog, <br>
                                                dinalaw ang kanyang irog  <br> 
                                                nang ang dusa ay magamot. <br> 
                                                <br> 
                                                [1036] Pagkakita'y nagkamayan <br>
                                                ugali ng mga mahal, <br>
                                                at tinanong si Don Juan  <br> 
                                                ng sa haring kautusan. <br>
                                                <br> 
                                                [1037] "Minumutya kong prinsesa," <br>
                                                sa prinsipeng parirala, <br>
                                                "ang utos ng iyong ama  <br> 
                                                mabigat at di ko kaya. <br>
                                                <br> 
                                                [1038] "Itong trigo'y ibinigay <br>
                                                sa lupa't ipunla ko raw, <br>
                                                sa gabing ito'y mabuhay  <br> 
                                                mamunga't maging tinapay." <br>
                                                <br> 
                                                [1039] "Huwag kang mag-alala," <br>
                                                ang aliw ni Donya Maria,  <br> 
                                                "mahirap mapahiya ka  <br> 
                                                sa utos ng aking ama. <br>
                                                <br>
                                                [1040] "Ano ang kapangyarihan <br>
                                                ng sa haring karunungan,  <br> 
                                                sa mahika negra lamang  <br>   
                                                ang kanyang hinahawakan." <br>
                                                <br>
                                                [1041] Ang dunong ni Donya Maria <br>
                                                mahigit sa kanyang ama,  <br> 
                                                hawak ay mahika blangkang  <br>
                                                hinihiya ang lahat na. <br>
                                                <br>
                                                [1042] "Prinsipe kong minamahal, <br>
                                                hayo nang magpahingalay,  <br> 
                                                sa layo ng paglalakbay  <br>   
                                                malaki ang kapaguran. <br>
                                                <br>
                                                [1043] "Lahat ng dapat mong gawin  <br>
                                                ang pagyari'y nasa akin, <br>
                                                matulog ka nang mahimbing  <br> 
                                                at masaya kang gigising." <br> 
                                                <br> 
                                                [1044] Nang ang gabi'y malalim na  <br>
                                                ka tahimika'y kanyang-kanya, <br>
                                                pinalabas ng prinsesa  <br> 
                                                ang dunong na ingat niya. <br> 
                                                <br> 
                                                [1045] Yaong bundok na mataas  <br>
                                                sa sandali ay napatag, <br>
                                                trigo'y ipinunlang lahat  <br> 
                                                nang wala pang isang iglap. <br>   
                                                <br> 
                                                [1046] Ang labis na pagtatakhan <br>
                                                likas nitong karunungan  <br> 
                                                gayong kapupunla lamang  <br>  
                                                namunga na't hitik naman. <br>
                                                <br>
                                                [1047] Noon din nga ay nagapas <br>
                                                sa uhay ay nangalugas, <br>
                                                nagalapong naman agad  <br> 
                                                at namasang walang liwag. <br> 
                                                <br> 
                                                [1048] Lahat ito'y sa liksihan <br>
                                                pawang Intsik ang gumalaw  <br> 
                                                at sa dami nilang bilang  <br> 
                                                anong laking kaingayan. <br>
                                                <br>
                                                [1049] Sa ingay lang niyong pukpok  <br>
                                                mababasag na ang bundok, <br>
                                                Intsik ay kakaing pulos  <br> 
                                                ang sa gavva'y pinakilos. <br> 
                                                <br> 
                                                [1050] Ikaapat nang tugtugin  <br>
                                                kaingayan ay kasaliw, <br>
                                                masa'y hulma nang magaling  <br> 
                                                sa hurno'y titinapayin. <br>   
                                                <br> 
                                                [1051] Tinugtog ang ikalima  <br>
                                                ang tinapay ay luto na,<br>
                                                hinangong maingat nila <br> 
                                                iniuwi ni Donya Maria. <br>
                                                <br> 
                                                [1052] Habang siya'y papauwi  <br>
                                                hapo man ay nangingiti, <br>
                                                sa puso at kanyang budhi  <br> 
                                                si Don Jua'y kaurali. <br> 
                                                <br> 
                                                [1053] Sa hapag ng kanyang ama  <br>
                                                inilapag ang lahat na, <br>
                                                siya nama'y namahinga  <br> 
                                                sa sariling silid niya. <br>   
                                                <br> 
                                                [1054] Sa pagpanhik sa palasyo;  <br>
                                                wala namang nakaino, <br>
                                                kaya nayari ang templong  <br> 
                                                tulog pa ang mga tao. <br> 
                                                <br> 
                                                [1055] Ang hari nang magising na  <br>
                                                nahindig sa pagtataka, <br>
                                                pagkat sa hapag nga niya  <br> 
                                                ang tinapay ay nakita. <br>
                                                <br> 
                                                [1056] At hindi nga siya lamang  <br>
                                                ang namangha sa natanaw; <br>
                                                kundi pati ang tauhan,  <br> 
                                                kagawad ng kaharian. <br>  
                                                <br> 
                                                [1057] Di kawasa ay nasabi,  <br>
                                                "Kahanga-hangang prinsipe <br>
                                                dunong nito'y pagkabuti  <br> 
                                                tila ako'y maaapi! <br>
                                                <br> 
                                                [1058] "Gayumpama'y tingnan natin <br>
                                                sa bago kong hihilingin  <br> 
                                                sa bigat nito marahil  <br>
                                                buhay niya'y makikitil." <br>
                                                <br>
                                                [1059] Ipinatawag si Don Juan <br>
                                                prinsipe'y humarap naman  <br> 
                                                ngunit kanyang iniwasang  <br> 
                                                sa palasyo mag-ulayaw. <br>
                                                <br>
                                                [1060] Kaya nang pinaakyat <br>
                                                tugon lamang ay, "Salamat, <br>
                                                mag-utos ang haring liyag, <br>
                                                ako'y banda sa pagtupad."  <br>
                                            </p>
                                        </div>
                                    </div>

                                    <br><br>

                                    <center><a href="./ibong_adarna/quiz_25.php" class="btn">Pagsusulit</a></center>
                                    
                                    <br>
                                    <br>
                                    <hr size="1" color="#e52b50" align="center">
                                    <h1 class="aboutus_copyright">Â© 1981 Julian-Lontoc-Jose-Dayag</h1>

                               </div>
                    </div>
</div>