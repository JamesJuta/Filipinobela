<!-- korido 20 page -->
<div id="korido_20" data-tab-content>
                    <div class="katanungan_container container">
                            <h1 class="katanungan_title title"><i class='bx bx-book-open' ></i> Korido 20</h1>
                                
                                <div class="katanungan_second_container">
                            
                                    <div class="arrow-container">
                                        <i data-tab-target="#korido_19" class='bx bx-chevron-left'></i>
                                        <i data-tab-target="#korido_21" class='bx bx-chevron-right'></i>
                                    </div>
                                    
                                    <center><audio controls style="width: 50%">
                                        <source src="./audio/ibong_adarna/korido_20.mp3" type="audio/mp3">
                                        </audio>
                                    </center>

                                        <script src="https://cdn.jsdelivr.net/gh/sh20raj/AudiPlay/audiplay.min.js"></script>

                                    <br><center><h2>ANG PAYO NG IBONG ADARNA KAY DON JUAN</h2>
                                    <h3><i>(Mga Saknong 747-776)</i></h3></center> 

                                    <br>
                                    <div class="novel-container">
                                        <div class="text-container">
                                            <p class="novel-text">
                                                [747] Ang prinsipe nang mag-isa, <br>
                                                sinaklot ng pag-alala <br>
                                                kaya't agad lumuhod na <br>
                                                Panginoon ay sinamba.  <br>
                                                <br>
                                                [748] "O, Panginoon Haring mataas  <br>
                                                Panginoon naming lahat, <br>
                                                sa alipin mo'y mahabag <br>
                                                na ituro yaong landas. <br>
                                                <br>
                                                [749] "Yaong landas na matuwid  <br>
                                                at ligtas po sa panganib, <br>
                                                O, ama kong iniibig <br>
                                                kasihan ka rin ng Langit!" <br>
                                                <br>
                                                [750] Niyari sa kaloobang <br>
                                                muwi na sa kanyang bayan,  <br>
                                                puso niya'y nalulumbay <br>
                                                sa malaong pagkawalay<br>
                                                <br>
                                                [751] Nag-inot na nang paglakad  <br>
                                                kabundukan ay tinahak, <br>
                                                ang bagtasa'y hinahanap <br>
                                                nang makarating kaagad. <br>
                                                <br>
                                                [752] Ngunit siya ay dinalaw  <br>
                                                ng malaking kapaguran, <br>
                                                humanap ng sisilungang <br>
                                                ligtas sa init ng araw. <br>
                                                <br>
                                                [753] Sa isang punongkahoy <br>
                                                na malaki't mayamungmong  <br>
                                                humilig nang mahinahon <br>
                                                hanggang magdarapit-hapon.<br>
                                                <br>
                                                [754] Pagkat labis yaong pagal <br>
                                                di naglaon at nahimlay, <br>
                                                pati na ang kagutuman<br>
                                                ay hindi na naramdaman.<br>
                                                <br>
                                                [755] Nakatulog nang mahimbing  <br>
                                                patay wari ang kahambing; <br>
                                                bakit ang simoy ng hangin <br>
                                                sa may-dusa'y isang aliw?  <br>
                                                <br>
                                                [756] Sa kanyang pagkagulaylay  <br>
                                                ang Adarna ay dumatal, <br>
                                                ang prinsipe'y natanawa't <br>
                                                agad nakilala naman. <br>
                                                <br>
                                                [757] Pagdapo sa punongkahoy,  <br>
                                                namayagpag na ang ibon; <br>
                                                balahibong unang suson <br>
                                                hinuhos na di nalaon. <br>
                                                <br>
                                                [758] Nang malabas yaong bago  <br>
                                                na makislap na karbungko, <br>
                                                kay Don Juan ay tumungo, <br>
                                                minulan ang awit dito. <br>
                                                <br>
                                                [759] "O, prinsipe ng Berbanya  <br>
                                                katoto kong sinisinta, <br>
                                                sa tulog mo'y gumising ka <br>
                                                ako ay may ibabadya."  <br>
                                                <br>
                                                [160] Sa tinig na mataginting,  <br>
                                                si Don Juan ay nagising, <br>
                                                tuwa, lugod, at paggiliw<br>
                                                sa Adarna nang mapansin. <br>
                                                <br>
                                                [761] Pinakinggan ang pagkantang  <br>
                                                lalong kaaliwan niya, <br>
                                                sa sarili'y nasabi pa <br>
                                                "Tila ito'y langit ko na!" <br>
                                                <br>
                                                [762] "Anong haba na ngang araw  <br>
                                                ang sa ati'y namagitan <br>
                                                mulang tayo'y maghiwalay <br>
                                                sa Berbanyang inyong bayan. <br>
                                                <br>
                                                [763] "Kung ako man ay umalis  <br>
                                                di sa iyo'y hinanakit, <br>
                                                manapa nga'y sa pag-ibig <br>
                                                maligtas ka sa pasakit. <br>
                                                <br>
                                                [764] "Salamat at hawla lamang  <br>
                                                ang naisip nilang buksan, <br>
                                                ang talagang pinapakay <br>
                                                ikaw at ako'y mapatay.  <br>
                                                <br>
                                                [765] "Ngunit anhin pa ba nating  <br>
                                                ang nagdaa'y sariwain, <br>
                                                ang marapat ngayong gawin <br>
                                                ligaya mo ay hanapin. <br>
                                                <br>
                                                [766] "Limutin sa alaala  <br>
                                                ang giliw mong si Leonora, <br>
                                                dito ay may lalalo pa <br>
                                                sa karangalan at ganda. <br>
                                                <br>
                                                [767] "Malayo nga lamang dito  <br>
                                                ang kinalalagyang reyno <br>
                                                gayumpaman, prinsipe ko, <br>
                                                pagpagurang lakbayin mo. <br>
                                                <br>
                                                [768] "Bayang kanyang tinitirhan  <br>
                                                sa ganda ay hahangaan,<br>
                                                isang sadyang kaharian <br>
                                                sa dako ng silangan.  <br>
                                                <br>
                                                [769] "Sila'y tatlong magkakapatid  <br>
                                                nag-aagawan sa rikit,<br>
                                                tatlong mutya ng pag-ibig <br>
                                                sa mundo'y walang kaparis.  <br>
                                                <br>
                                                [770] "Sila'y anak ni Salermo,  <br>
                                                Hari sa nasabing trono, <br>
                                                kapwa hari't maginoo'y <br>
                                                gumagalang na totoo. <br>
                                                <br>
                                                [771] "Sa tatlo'y iyong piliin  <br>
                                                si Maria Blancang butihin,<br>
                                                ganda niya ay tantuin,<br>
                                                daig ang talang maningning. <br>
                                                <br>
                                                [772] "Dalawang kapatid niya'y  <br>
                                                si Isabel at Juana, <br>
                                                una'y tala sa umaga, <br>
                                                bituin ang pangalawa. <br>
                                                <br>
                                                [773] "Kaya tayo na, Don Juan  <br>
                                                sa reyno ng mga Cristal, <br>
                                                iyong ipagkakarangal <br>
                                                sa ama mong minamahal." <br>
                                                <br>
                                                [774] Awit ng ibong Adarna  <br>
                                                tinapos sa pagbabadyang: <br>
                                                "Don Juan, huwag mangamba <br>
                                                sa hirap at mga dusa. <br>
                                                <br>
                                                [775] "Manalig kang walang hirap  <br>
                                                na di-nagtatamong palad, <br>
                                                pagmasdan mo't yaong ulap <br>
                                                hinahawi ng liwanag." <br>
                                                <br>
                                                [776] Sa payo nitong Adarna <br>
                                                ang prinsipe'y lumakad na, <br>
                                                nalimutan si Leonora <br>
                                                puso'y kay Maria Blanca. <br>
                                            </p>
                                        </div>
                                    </div>

                                    <br><br>

                                    <center><a href="./ibong_adarna/quiz_20.php" class="btn">Pagsusulit</a></center>
                                    
                                    <br>
                                    <br>
                                    <hr size="1" color="#e52b50" align="center">
                                    <h1 class="aboutus_copyright">© 1981 Julian-Lontoc-Jose-Dayag</h1>

                               </div>
                    </div>
</div>