<!-- korido 24 page -->
<div id="korido_24" data-tab-content>
                    <div class="katanungan_container container">
                            <h1 class="katanungan_title title"><i class='bx bx-book-open' ></i> Korido 24</h1>
                                
                                <div class="katanungan_second_container">
                            
                                    <div class="arrow-container">
                                        <i data-tab-target="#korido_23" class='bx bx-chevron-left'></i>
                                        <i data-tab-target="#korido_25" class='bx bx-chevron-right'></i>
                                    </div>
                                    
                                    <center><audio controls style="width: 50%">
                                        <source src="./audio/ibong_adarna/korido_24.mp3" type="audio/mp3">
                                        </audio>
                                    </center>

                                        <script src="https://cdn.jsdelivr.net/gh/sh20raj/AudiPlay/audiplay.min.js"></script>

                                    <br><center><h2>SI DON JUAN SA REYNO DE LOS CRISTALES</h2>
                                    <h3><i>(Mga Saknong 936-987)</i></h3></center> 

                                    <br>
                                    <div class="novel-container">
                                        <div class="text-container">
                                            <p class="novel-text"> 
                                                [936] "Asahang sa ikaapat, <br>
                                                madaling-araw na oras, <br>
                                                dito'y darating na tiyak <br>
                                                ang prinsesang iyong hanap. <br>    
                                                <br>
                                                [937] "Sila'y tatlong magkapatid <br>
                                                sakdal naman nang ririkit,<br>
                                                ngunit ang nakahihigit, <br>
                                                si Donya Mariang mabait. <br>   
                                                <br>
                                                [938] "Paririto't maliligo <br>
                                                ugali nang katutubo, <br>
                                                upang hindi ka mabigo <br>
                                                mag-ingat sa pagtatagpo. <br>   
                                                <br>
                                                [939] "Di mo baga napupuna <br>
                                                sa paliguan nga nila, <br>
                                                may silid na kanya-kanya, <br>
                                                hindi sila nagsasama. <br>  
                                                <br>
                                                [940] "Silang tatlo'y nakagayak <br>
                                                kalapating binusilak, <br>
                                                diyan sa puno ng peras, <br>
                                                ay darapong buong gilas. <br>   
                                                <br>
                                                [941] "Sa iyo ako'y paalam, <br>
                                                ang loob mo ay tibayan, <br>
                                                bilin ko sana'y tandaan <br>
                                                nang matiyak ang tagumpay." <br>    
                                                <br>
                                                [942] Napag-isa ang prinsipe, <br>
                                                nagulo ang dili-dili, <br>
                                                gayumpama'y pinagbuti <br>
                                                ang ginawang pangungubli. <br>  
                                                <br>
                                                [943] Loob niya'y naguluhan, <br>
                                                pinilit na mapahusay; <br>
                                                binuo sa gunam-gunam, <br>
                                                sa magdamag ay maghintay. <br>  
                                                <br>
                                                [944] Ikaapat ay tinugtog, <br>
                                                hindi siya natutulog, <br>
                                                mga mata'y nanunubok <br>
                                                sa bahagyang may kaluskos. <br> 
                                                <br>
                                                [945] Sa gitna ng pananabik <br>
                                                ng sumisikdong dibdib, <br>
                                                natanaw yaong langit <br>
                                                na laon nang panaginip. <br>    
                                                <br>
                                                [946] Sa laki ng kagalakan <br>
                                                di na siya napalagay, <br>
                                                ang dawag na nakahalang <br>
                                                hinahawi ng pananaw. <br>   
                                                <br>
                                                [947] Napatunayan ang lahat <br>
                                                na sa agilang pahayag,<br>
                                                sa kay Donya Mariang di]ag <br>
                                                sino ang di mabibihag?  <br>    
                                                <br>
                                                [948] Kitang-kita ni Don Juan <br>
                                                nang ang tatlo ay dumatal, <br>
                                                kalapating kagayaka'y <br>
                                                himala ang kagandahan. <br> 
                                                <br>
                                                [949] Dilag ni Donya Maria <br>
                                                walang kapantay sa kanya, <br>
                                                ipikit man yaong mata, <br>
                                                nasisilaw din ng ganda. <br>    
                                                <br>
                                                [950] Lalo pa nga nang lumapag <br>
                                                sasanga ng punong-peras, <br>
                                                sa kariktang napagmalas, <br>
                                                ang prinsipe ay nabihag. <br>   
                                                <br>
                                                [951] Nang maghubad na ng damit <br>
                                                lalo siyang natigatig, <br>
                                                pumikit man ay di ibig <br>
                                                nahaling sa pagmamasid. <br>    
                                                <br>
                                                [952] "O, himala ka ng dilag, <br>
                                                na sa akin ay bumihag; <br>
                                                malaki man yaring hirap <br>
                                                nabihis ng tuwa't galak." <br>  
                                                <br>
                                                [953] Nang lumusong na sa tubig, <br>
                                                " Aba, Palaba ng Langit, <br>
                                                hininga ko ma'y mapatid <br>
                                                ikaw rin ang iniibig. <br>  
                                                <br>
                                                [954] "Isang sirena sa dagat <br>
                                                na nagsasabog ng dilag, <br>
                                                sa paligid ay may perlas <br>
                                                sa perlas din nakayapak."<br>
                                                <br>
                                                [955] Pagkat di na makatiis <br>
                                                na timpiin ang pag-ibig, <br>
                                                ninakaw na yaong damit <br>
                                                ng prinsesang sakdal-rikit. <br>    
                                                <br>
                                                [956] Ang damit ay dinala na <br>
                                                sa dating kublihan niya, <br>
                                                sa gayong pagkakasala <br>
                                                nakahanda sa parusa. <br>   
                                                <br>
                                                [957] Nasa kanya na ang damit <br>
                                                yapos ng palad sa dibdib, <br>
                                                pinaliguan ng halik, <br>
                                                ng halik na matatamis. <br> 
                                                <br>
                                                [958] Nang umahon ang prinsesa, <br>
                                                kasuota'y di makita, <br>
                                                ang galit ay sabihin pa <br>
                                                papatayin ang kumuha. <br>  
                                                <br>
                                                [959] "Sino kayang lapastangan<br>
                                                ang naparitong nagnakaw, <br>
                                                baka ang utusan naman <br>
                                                ng haring aking magulang? <br>  
                                                <br>
                                                [960] "Ito'y hindi dapat gawin <br>
                                                lalo pa nga kung sa akin, <br>
                                                maging hamak at alipin <br>
                                                ang tingin ko ay magaling. <br> 
                                                <br>
                                                [961] "Sinuman nga ang nagnakaw <br>
                                                ang iyon ay hindi bagay, <br>
                                                mga kapatid ko'y lilisa't <br>
                                                ako rito'y maiiwan." <br>   
                                                <br>
                                                [962] Nang mag-iisang oras na <br>
                                                ang paghahanap ng prinsesa, <br>
                                                galit ay di nagbabawa, <br>
                                                humarap na ang may sala. <br>   
                                                <br>
                                                [963] Tuloy luhod sa harapan, <br>
                                                halukipkip pa ang kamay; <br>
                                                kordero'y siyang kabagay; <br>
                                                pangungusap ay malubay. <br>    
                                                <br>
                                                [964] "O, marikit na bathala, <br>
                                                kometa na basa lupa, <br>
                                                ilawit iyong awa <br>
                                                sa kong abang-aba. <br> 
                                                <br>
                                                [965] "Aba, marikit na Fenix, <br>
                                                buwang pagkasakdal-lamig <br>
                                                sa abang tatangis-tangis <br>
                                                ang mata mo ay ititig. <br> 
                                                <br>
                                                [966] "Huwag ko pong maging sala <br>
                                                ang sa damit mo'y pagkuha <br>
                                                ugali ng may pagsintang <br>
                                                maging pangahas sa pita. <br>   
                                                <br>
                                                [967] Alin naman kayang båhay, <br>
                                                mahigit sa sanlibo man, <br>
                                                sa galit mong tinataglay <br>
                                                ang di kitling paminsanan? <br> 
                                                <br>
                                                [968] "Kaya mahal na Prinsesa, <br>
                                                kung ako po'y nagkasala, <br>
                                                hintay ngayon ang parusa <br>
                                                ng sa iyo'y may pagsinta." <br> 
                                                <br>
                                                [969] Sa pahayag ng prinsipe, <br>
                                                prinsesa'y nagdili-dili, <br>
                                                ang galit man ay malaki <br>
                                                habag niya'y humalili. <br> 
                                                <br>
                                                [970] "Galit ko kung nag-apoy man," <br>
                                                sa prinsesang katugunan, <br>
                                                "sa aba mong kalagayan <br>
                                                habag ko'y di napigilan. <br>   
                                                <br>
                                                [971] "Anong bagsik man ng batas, <br>
                                                sa parusa'y nagkakalas, <br>
                                                kasalanang di mabigat <br>
                                                patawad ang nararapat. <br> 
                                                <br>
                                                [972] "Maging apoy na mainit <br>
                                                na ang ningas ay malupit, <br>
                                                pag nasubhan na ng tubig <br>
                                                pinapatay rin ng lamig. <br>    
                                                <br>
                                                [973] "Sa iyong pakumbabang <br>     
                                                halos ika'y lumuluha, <br>
                                                ang galit ko ay nawala, <br>
                                                parang natunaw na bula.<br>
                                                <br>
                                                [974] "Ngunit tabi, sa harapan <br>
                                                ako'y iyong pagtapatan, <br>
                                                alin bagang kaharian <br>
                                                ang iyong pinanggalingan?" <br> 
                                                <br>
                                                [975] "O, bulaklak ng Sampaga,<br>
                                                ako'y anak ng Berbanya, <br>
                                                kahariang aywan ko ba <br>
                                                kung muli kong makikita. <br>   
                                                <br>
                                                [976] "Ang inyo pong kaharian <br>
                                                ay sinadya kong nilakbay, <br>
                                                bula ang aking sinakyan, <br>
                                                sa dagat lumutang-lutang. <br>  
                                                <br>
                                                [977] "Dito sadyang hinahanap <br>
                                                ang laon ko nang pangarap, <br>
                                                sa puso ko'y bumagabag, <br>
                                                isang talang sakdal-dilag. <br> 
                                                <br>
                                                [978] "Kung sa aking pagsasakit <br>
                                                ay wala ring masasapit <br>
                                                bumagsak na iyang langit <br>
                                                mamatay ay anong tamis!" <br>   
                                                <br>
                                                [979] "Kaya, mahal na Prinsesa, <br>
                                                damit n'yo po'y abutin na <br>
                                                at baka po ipagdusa <br>
                                                ng aba kong kaluluwa." <br> 
                                                <br>
                                                [980] Ang prinsesa ay nahabag <br>
                                                sa anyo ng kapos-palad, <br>
                                                galit niya ay naglubag,<br>
                                                nahalili ay pagliyag. <br>  
                                                <br>
                                                [981] Inabot na yaong damit, <br>    
                                                nagmadali nang nagbihis; <br>
                                                sa prinsipe ay lumapit <br>
                                                na may ngiting pagkatamis.<br>
                                                <br> 
                                                [982] "Magtindig ka at humawak <br>    
                                                sa kanang kamay ko, liyag, <br>
                                                iya'y tandang walang kupas <br>
                                                ng pagsinta kong matapat."<br>
                                                <br> 
                                                [983] Nagtindig si Don Juan <br>
                                                at masuyong hinawakan <br>
                                                yaong marangal na kamay <br>
                                                ng prinsesang kanyang mahal. <br>   
                                                <br>
                                                [984] Sa isang batong makinis <br>
                                                nagsiupong magkaniig,<br>
                                                kapwa puso'y umaawit <br>
                                                ng ligaya sa pag-ibig. <br> 
                                                <br>
                                                [985] "Sa ating pagsusuyuan <br>
                                                sa atas ng pagmamahal <br>
                                                maglilmim ay kataksilan," <br>
                                                ang prinsesa'y nagsalaysay. <br>    
                                                <br>
                                                [986] "Kaya ikaw ay makinig <br>    
                                                sa aking ipagsusulit, <br>
                                                magmalas ka sa paligid <br>
                                                ng palasyong sakdal-dikit.<br>
                                                <br>     
                                                [987] "Iyang iyong natatanaw <br>    
                                                mga batong nakahanay, <br>    
                                                ang lahat na'y taong tunay <br>    
                                                na pawang naparusahan.    <br>    
                                            </p>
                                        </div>
                                    </div>

                                    <br><br>

                                    <center><a href="./ibong_adarna/quiz_24.php" class="btn">Pagsusulit</a></center>
                                    
                                    <br>
                                    <br>
                                    <hr size="1" color="#e52b50" align="center">
                                    <h1 class="aboutus_copyright">© 1981 Julian-Lontoc-Jose-Dayag</h1>

                               </div>
                    </div>
</div>