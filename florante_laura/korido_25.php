<!-- korido 25 page -->
<div id="korido_25" data-tab-content>
                    <div class="katanungan_container container">
                            <h1 class="katanungan_title title"><i class='bx bx-book-bookmark' ></i> Korido 25</h1>
                                
                                <div class="katanungan_second_container">
                            
                                    <div class="arrow-container">
                                        <i data-tab-target="#korido_24" class='bx bx-chevron-left'></i>
                                        <i data-tab-target="#korido_26" class='bx bx-chevron-right'></i>
                                    </div>
                                            
                                    <center><audio controls style="width: 50%">
                                        <source src="./audio/florante_laura/korido_25.mp3" type="audio/mp3">
                                        </audio>
                                    </center>

                                        <script src="https://cdn.jsdelivr.net/gh/sh20raj/AudiPlay/audiplay.min.js"></script>

                                    <br><center><h2>KATAKSILAN</h2>
                                    <h3><i>(Mga Saknong 329-346)</i></h3></center>  

                                    <br>
                                    <div class="novel-container">
                                        <div class="text-container">
                                            <p class="novel-text">
                                                [329] "Lumago ang binhing mula sa Atenas <br>
                                                ipinunlang nasang ako'y ipahamak; <br>
                                                kay Adolfo'y walang bagay na masaklap, <br>
                                                para ng buhay kong hindi nauutas. <br>
                                                <br>
                                                [330] "Di nag-ilang buwan ang sa reynong tuwa <br>
                                                at pasasalamat sa pagkatimawa. <br>
                                                dumating ang isang hukbong maninira <br>
                                                na taga-Turkiyang masakim na lubha. <br>
                                                <br>
                                                [331] "Dito ang panganib at pag-iiyakan <br>
                                                ng bagong nahugot sa dalitang bayan, <br>
                                                lalo na si Laura't ang kapangambahan <br>
                                                ang ako ay samaing-palad sa patayan. <br>
                                                <br>
                                                [332] "Sapagkat heneral akong inatas <br>
                                                ng hari sa hukbong sa Moro'y lalabas <br>
                                                nag-uli ang loob ng bayang nasindak <br>
                                                puso ni Adolfo'y parang nakamandag. <br>
                                                <br>
                                                [333] "Niloob ng langit na aking nasupil <br>
                                                ang hukbo ng bantog na si Miramolin,<br>
                                                siyang mulang araw ng ikinalagim <br>
                                                sa reynong Albanya ng Turkong masakim. <br>
                                                <br>
                                                [334] "Bukod dito'y madlang digma ng kaaway <br>
                                                anupat sa aking kalis na matapang, <br>
                                                sa masayang s'yudad na lupa ni ina? <br>
                                                labimpitong hari ang nangagsigalang. <br>
                                                <br>
                                                [335] "Isang araw akong bagong nagbiktorya, <br>
                                                sa Etolyang s'yudad na kusang binaka <br>
                                                tumanggap ng sulat ang aking monarka, <br>
                                                mahigpit na biling umuwi sa Albanya. <br>
                                                <br>
                                                [336] "At ang panihala sa dala kong hukbo <br>
                                                ipagkatiwalang iwan kay Menandro; <br>
                                                noon di'y tumulak sa Etolyang reyno, <br>
                                                pagsunod sa hari't Albanya'y tinungo. <br>
                                                <br>
                                                [337] "Nang dumating ako'y gabing kadiliman, <br>
                                                pumasok sa reynong walang agam-agam, <br>
                                                pagdaka'y nakubkob, laking kaliluhan, <br>
                                                ng mayro'ng tailumpung libong sandatahan. <br>
                                                <br>
                                                [338] "Di binigyang daan akin pang mabunot <br>
                                                ang sakbat na kalis at makipagmook,<br>
                                                buong katawan ko'y binidbid ng gapos, <br>
                                                piniit sa karsel na katakut-takot. <br>
                                                <br>
                                                [339] "Sabihin ang aking pamamangha't lumbay <br>
                                                lalo nang matantong monarka'y pinatay <br>
                                                ng Konde Adolfo't kusang idinamay <br>
                                                ang ama kong irog na mapagpalayaw. <br>
                                                <br>
                                                [340] "Ang nasang yumama't haring mapatanyag <br>
                                                at uhaw sa aking dugo ang yumakag <br>
                                                sa puso ng Konde sa gawang magsukab! <br>
                                                O napakarawal ng Albanyang s'yudad! <br>
                                                <br>
                                                [341] "Mahigit kang aba sa mapagpunuan <br>
                                                ng hangal na puno at masamang asal, <br>
                                                sapagkat ang haring may hangad na yaman <br>
                                                ay mariing hampas ng langit sa bayan. <br>
                                                <br>
                                                [342] "Ako'y lasong aba't dinaya ng ibig, <br>
                                                may kahirapan pang para nang marinig <br>
                                                na ang prinsesa ko'y nangakong mahigpit, <br>
                                                pakasal sa Konde Adolfong balawis! <br>
                                                <br>
                                                [343] "Ito ang nagkalat ng lasong masidhi <br>
                                                sa ugat ng aking pusong mapighati, <br>
                                                at pinagnasaang buhay ko'y madali <br>
                                                sa pinanggalingang wala'y masauli. <br>
                                                <br>
                                                [344] "Sa pagkabilanggong labingwalong araw <br>
                                                naiinip ako nang di pagkamatay, <br>
                                                ngabi nang hangui't ipinagtuluyan <br>
                                                sa gubat na ito't kusang ipinugal. <br>
                                                <br>
                                                [345] "Bilang makalawang niligid ni Pebo <br>
                                                ang sandaigdigan sa pagkagapos ko; <br>
                                                nang inaakalang nasa ibang mundo, <br>
                                                imulat ang mata't nasa kandungan mo. <br>
                                                <br>
                                                [346] "Ito ang buhay kong silu-silong sakit <br>
                                                at hindi na tanto ang huling sasapit" <br>
                                                mahabang salita ay dito napatid, <br>
                                                ang gerero naman ang siyang nagsulit. <br>
                                            </p>
                                        </div>
                                    </div>

                                    <br><br>

                                    <center><a href="./florante_laura/quiz_25.php" class="btn">Pagsusulit</a></center>
                                            
                                    <br>
                                    <br>
                                    <hr size="1" color="#e25822" align="center">
                                    <h1 class="aboutus_copyright">Â© 1996 Gng. Corazon G. Magbaleta</h1>

                               </div>
                    </div>
</div>