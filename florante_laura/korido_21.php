<!-- korido_21 page -->
<div id="korido_21" data-tab-content>
                    <div class="katanungan_container container">
                            <h1 class="katanungan_title title"><i class='bx bx-book-open' ></i> Korido 21</h1>
                                
                                <div class="katanungan_second_container">
                            
                                    <div class="arrow-container">
                                        <i data-tab-target="#korido_20" class='bx bx-chevron-left'></i>
                                        <i data-tab-target="#korido_22" class='bx bx-chevron-right'></i>
                                    </div>

                                    <center><audio controls style="width: 50%">
                                        <source src="./audio/florante_laura/korido_21.mp3" type="audio/mp3">
                                        </audio>
                                    </center>

                                        <script src="https://cdn.jsdelivr.net/gh/sh20raj/AudiPlay/audiplay.min.js"></script>

                                    <br><center><h2>UNANG PAGKIKITA</h2>
                                    <h3><i>(Mga Saknong 274-288)</i></h3></center>  

                                    <br>
                                    <div class="novel-container">
                                        <div class="text-container">
                                            <p class="novel-text">
                                                    [274] "Nag-upuan kami't saka nagpanayam <br>
                                                    ng balabalaki't may halagang bagay, <br>
                                                    nang sasalitin ko ang pinagdaanan <br>
                                                    sa Bayang Atenas na pinanggalingan. <br>
                                                    <br>
                                                    [275] "Siyang pamimitak at kusang nagsabog <br>
                                                    ng ningning ang talang kaagaw ni Venus <br>
                                                    anaki ay bagong umahon sa bubog, <br>
                                                    buhok ay naglugay sa perlas na batok. <br>
                                                    <br>
                                                    [276] "Tuwang pangalawa kung hindi man langit <br>
                                                    ang itinatapon ng mahinhing titig; <br>
                                                    O, ang luwalhating buko ng ninibig, <br>
                                                    pain ni Cupidong walang makarakip. <br>
                                                    <br>
                                                    [277] "Liwanag ng mukha'y walang pinag-ibhan <br>
                                                    kay Pebo kung anyong bagong sumisilang; <br>
                                                    katawang butihin ay timbang na timbang <br>
                                                    at mistulang ayon sa hinhin ng asal. <br>
                                                    <br>
                                                    [278] "Sa kaligayaha'y ang nakaayos- <br>
                                                    bulaklak na bagong winahi ng hamog; <br>
                                                    anupat sinumang palaring manood, <br>
                                                    patay o himala kung hindi umirog. <br>
                                                    <br>
                                                    [279] "Ito'y si Laurang ikinasisira <br>
                                                    ng pag-iisip ko tuwing magunita, <br>
                                                    at dahil ng tanang himutok at luha, <br>
                                                    itinotono ko sa pagsasalita. <br>
                                                    <br>
                                                    [280] "Anak ni Linceong haring napahamak <br>
                                                    at kinabubusan ng aking pagliyag: <br>
                                                    bakit itinulot, langit na mataas,<br>
                                                    na mapanood ko, kung di ako dapat! <br>
                                                    <br>
                                                    [281] "O haring Linceo, kung di mo pinilit <br>
                                                    na sa salitaan nati'y makipanig.<br>
                                                    ang buhay ko disi'y hindi nagkasakit<br>
                                                    ngayong pagliluhan ng anak mong ibig. <br>
                                                    <br>
                                                    [282] "Hindi katoto ko't si Laura'y di taksil <br>
                                                    aywan ko kung ano't lumimot sa akin, <br>
                                                    ang palad ko'y sadyang alipusta't linsil,<br>
                                                    di laang magtamo ng tuwa sa giliw. <br>
                                                    <br>
                                                    [283] "Makakapit kaya ang gawang magsukab <br>
                                                    sa pinakayaman ng langit sa dilag? <br>
                                                    kagandaha'y bakit di makapagkalag <br>
                                                    ng pagkakapatid sa maglilong lakad? <br>
                                                    <br>
                                                    [284] "kung nalalagay ka'y ang mamatuwirin <br>
                                                    sa laot ng madlang sukat ipagtaksil <br>
                                                    dili ang dangal mong dapat na lingapin <br>
                                                    mahigit sa walang kagandaha't ningning? <br>
                                                    <br>
                                                    [285] "Ito ay hamak pa bagang sumansala <br>
                                                    ng karupukan mo at gawing masama, <br>
                                                    kung ano ang taas ng pagkadakila <br>
                                                    siya ring lagapak naman kung marapa! <br>
                                                    <br>
                                                    [286] "O bunying gererong naawa sa akin, <br>
                                                    pagsilang na niyong nabagong bituin <br>
                                                    sa pagkakita ko'y sabay ang paggiliw, <br>
                                                    inagaw ang pusong sa ina ko'y hayin! <br>
                                                    <br>
                                                    [287] "Anupat ang luhang sa mata'y nanagos <br>
                                                    ng pagkaulila sa ina kong irog, <br>
                                                    ng tungkol sa sinta't puso'y nangilabot <br>
                                                    baka di marapat sa gayong alindog. <br>
                                                    <br>
                                                    [288] "Hindi ko makita ang patas na wika <br>
                                                    sa kaguluhan ko't pagkawalang diwa, <br>
                                                    nang makiumpok na'y ang aking salita, <br>
                                                    anhin mang tuwirin ay nagkakalisya. <br>
                                                </p>
                                            </div>
                                        </div> 

                                            <br><br>

                                            <center><a href="./florante_laura/quiz_21.php" class="btn">Pagsusulit</a></center>
                                            
                                            <br>
                                            <br>
                                            <hr size="1" color="#e25822" align="center">
                                            <h1 class="aboutus_copyright">Â© 1996 Gng. Corazon G. Magbaleta</h1>

                                       </div>
                            </div>
        </div>