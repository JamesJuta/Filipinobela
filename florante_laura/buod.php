<!-- buod page -->
<div id="buod" data-tab-content>
                    <div class="katanungan_container container">
                            <h1 class="katanungan_title title"><i class='bx bxs-book-open' ></i> Buod ng Buong Nobela</h1>
                                
                                <div class="katanungan_second_container">
                            
                                    <div class="arrow-container">
                                        <i data-tab-target="#korido_29" class='bx bx-chevron-left'></i>
                                        <i data-tab-target="#korido_1" class='bx bx-chevron-right'></i>
                                    </div>

                                    <center><audio controls style="width: 50%">
                                        <source src="./audio/florante_laura/buod.mp3" type="audio/mp3">
                                        </audio>
                                    </center>

                                        <script src="https://cdn.jsdelivr.net/gh/sh20raj/AudiPlay/audiplay.min.js"></script>
                                    
                                    <br><center><h2>BUOD NG FLORANTE AT LAURA</h2></center> 

                                    <br>
                                    <p> &nbsp;&nbsp;
                                        Sa simula ng awit ay makikita ang isang binatang nakagapos sa isang puno ng higera sa gitna ng malawak na gubat sa labas ng Albanya na pinamumugaran ng mababangis na hayop, nakalulunos na huni ng mga ibon, naglalakihang mga punongkahoy na may masasangsang na amoy. Ang binatang ito ay si Florante, anak ng mag-asawang Duke Briseo at Prinsesa Floresca na kapuwa taga-Albanya.</p>
                                    <br>
                                    <p> &nbsp;&nbsp;
                                        Nagkataon namang sa gubat ding yaon ay napadako ang isang Morong taga- Persiya na anak ni Sultan Ali-Adab na dahil sa sama ng loob sa kanyang ama sa pagkakaagaw sa pag-ibig ng kanyang kasintahan ay umalis sa sariling bayan. Ang mga panaghoy ng nakagapos tungkol sa mga kasamaang nangyayari sa kanyang bayan, ang pagkawala ng kanilang mga karapatan, ang pangingibabaw ng katiwalian laban sa kabutihan, ang akala niyang pagtataksil ni Laura, pagkakapatay sa hari at mga kabig nito, kasama na ang kanyang ama ay narinig na lahat ni Aladin kaya tinunton niya ang boses na pinanggagalingan ng pananaghoy at gaano ang pagkamangha niya nang makitang sisilain na lamang ng dalawang leon ang binata. Hindi siya nagdalawang isip na bagamat magkaaway ang kanilang bayan at hindi sila magkarelihiyon hindi siya nag-atubiling patayin ang dalawang leon na nakaambang silain si Florante. Pagkatapos na mailigtas niya ang binata ay kinalagan niya ito ng gapos at pinagyaman sa buong magdamag.</p>
                                    <br>
                                    <p> &nbsp;&nbsp;
                                        Kinabukasan hiniling ni Aladin kay Florante na nais niyang malaman kung bakit siya napapunta sa gubat. Hindi naman nag-atubili ang una kayat isinalaysay niya kung tagasaan siya, ang mahahalagang pangyayari noong siya'y bata pa at nang siya'y labing-isang taong gulang na ay ipinadala sa Atenas upang mag-aral. Dito niya nakilala ang kababayang si Adolfo, anak ni Konde Sileno na tampulan ng paghanga ng kanyang mga guro sampu ng kanyang mga kamag-aral dahil sa katalinuhan at kagandahang-asal. Subalit sa loob ng anim na taong pagkakapag-aral ni Florante ay nahigitan niya si Adolfo at dito na nahubdan ng balatkayo at lumabas na ang tunay na pagkatao nito. Lalo itong nahalata nang minsang magtanghal sila ng dula at sa halip na sundin ang iskrip ay tinutuo ni Adolfo na ulusin ng taga si Florante, salamat na lamang at nailigtas siya ni Menandro, ang pamangkin ng gurong si Antenor.</p>
                                    <br>
                                    <p> &nbsp;&nbsp;
                                        Kinabukasan ay pinauwi na si Adolfo sa Albanya. Samantala, namalagi pa si Florante ng isang taon sa Atenas hanggang sa tumanggap siya ng sulat buhat sa ama na nagbabalitang namatay ang kanyang mahal na ina. Laking sama ng loob ang idinulot nito sa kanya. Pagkalipas ng dalawang buwan ay isang sulat ang kanyang tinanggap na nagsasaad na umuwi na sa Albanya.</p>
                                    <br>
                                    <p> &nbsp;&nbsp;
                                        Kinabukasan ay pinauwi na si Adolfo sa Albanya. Samantala, namalagi pa si Florante ng isang taon sa Atenas hanggang sa tumanggap siya ng sulat buhat sa ama na nagbabalitang namatay ang kanyang mahal na ina. Laking sama ng loob ang idinulot nito sa kanya. Pagkalipas ng dalawang buwan ay isang sulat ang kanyang tinanggap na nagsasaad na umuwi na sa Albanya.</p>
                                    <br> 
                                    <p> &nbsp;&nbsp;
                                        Nagkataon naman na nang umuwi si Florante ay humihingi ng saklolo ang hari ng Krotona na nuno niya sapagkat ang bayan nila ay sinalakay ng hukbo ng Persyanong si Heneral Osmalik. Ipinakilala ni Duke Briseo si Florante kay Haring Linceo at sa pagpupulong ng mga pinuno ay napagpasiyahang si Florante ang mamumuno sa hukbong magtatanggol sa Krotona.</p>
                                    <br> 
                                    <p> &nbsp;&nbsp;
                                        Samantalang nasa palasyo si Florante ay nakilala at naakit siya sa kagandahan ni Laura, anak ng Hari at hindi siya tumugot hanggat hindi niya naipagtapat ang kanyang niloloob at bago siya pasadigma ay nagkaroon naman ng liwanag ang kanyang niluluhog.</p>
                                    <br> 
                                    <p> &nbsp;&nbsp;
                                        Naglaban si Florante at si Hen. Osmalik at sa loob ng limang oras na paglalaban ay nagapi niya ito. Limang buwan pa nanatili sa Krotona. Nais niyang bumalik agad sa kanyang bayan sapagkat sabik na sabik na siyang makita si Laura. Pagdating niya sa Albanya ay namangha siya sapagkat ang bandilang nakawagayway sa kanilang bayan ay bandila ng mga Moro at lalo siyang nanggilalas nang mapagsino niya ang babaing pupugutan na lamang ng ulo. Nabawi niya ang Albanya sa pamumuno ni Aladin, nailigtas niya ang mga nasa bilangguan, sina Haring Linceo, Duke Briseo at Adolfo.</p>
                                    <br>                                    
                                    <p> &nbsp;&nbsp;
                                        Muling sinalakay ng pangkat ni Miramolin ang Albanya at nagaping muli ni Florante ang mga kalaban. Labimpitong lahat ang napasuko ng binata.</p>
                                    <br>
                                    <p> &nbsp;&nbsp;
                                        Isang araw samantalang nasa Etolya si Florante ay tumanggap siya ng sulat mula sa hari na nagsasaad ng madaling pagbalik niya sa Albanya. Hindi niya akalain na pagdating niya ay dinakip siya agad ng tatlumpung libong sandatahan at dali-daling ipiniit sa bilangguan. Ang lahat pala ng naganap sa palasyo, ang pagpatay sa hari at Duke Briseo ay pakana ni Adolfo. Ipiniit si Florante ng labingwalong araw at pagka-tapos ay ipinag-utos na igapos sa loob ng gubat upang doon kainin ng mga mababangis na hayop. Dalawang araw na siya sa gubat nang matagpuan ni Aladin.</p>
                                    <br>
                                    <p> &nbsp;&nbsp;
                                        Pagkatapos ni Florante ay si Aladin naman ang nagsalaysay ng kanyang buhay. Anak siya ni Sultan Ali-Adab ng Persiya at kaya siya napadpad sa gubat na iyon ay dahil sa sama ng loob sa kanyang ama na umagaw sa kanyang kasintahang si Flerida. Upang masarili ng Sultan ang dalaga ay humanap ito ng butas upang siya ay maparusahan. Ginawang dahilan nito ang pagkaiwan ni Aladin sa hukbo at ang pagkabawi ni Florante sa Albanya. Hinatulan ng Sultan ang sariling anak na pugutan ng ulo. Subalit hindi natuloy ito sapagkat nang gabing iyon ay ipinatapon siya sa malayong lugar at pinagbilinang kung nais pa niyang mabuhay ay huwag na siyang magbalik sa Persiya kailanman. Kaya simula noon ay anim na taon na siyang naglalagalag.</p>
                                    <br>
                                    <p> &nbsp;&nbsp;
                                        Habang nagkukuwentuhan sina Florante at Aladin ay may narinig silang nag- uusap na dalawang babae. Ang sabi ng isa, nang malaman niyang papupugutan ang kanyang kasintahang nasa bilangguan ay pumayag siyang pakasal sa sultan. Pinawalan naman ito, subalit nang gabi ring iyon ay nagbalatkayo siyang gerero at tumakas. Marami na ring taon siyang naglilibot hanggang magtagpo silang dalawa sa gubat.</p>
                                    <br>
                                    <p> &nbsp;&nbsp;
                                        Anong laking tuwa nina Florante at Aladin nang malamang ang nagsisipag-usap pala ay sina Laura at Flerida. </p>
                                    <br>
                                    <p> &nbsp;&nbsp;
                                        Isinalaysay naman ni Laura ang nangyari sa Albanya samantalang nasa ibang bayan si Florante- ang pagkaagaw ni Adolfo sa trono, ang pagpugot sa ulo ng hari at sa mga kabig nito. Sinabi niyang pinadalhan niya ng sulat si Florante upang ipabatid ang nangyayari sa Albanya subalit ang natanggap ni Floranteng sulat ay sa hari na mahigpit na nagbibiling umuwi siya sa Albanya. Ito ang naging paraan kung paano nadakip si Florante. Samantala humingi si Laura ng limang buwang taning upang pag- aralan ang iniluluhog na pag-ibig ni Adolfo, kaya nang wala nang paraan upang mahimok si Laura ay dinala ito sa gubat upang pagsamantalahan. Nagkataon namang siyang pagdating ni Flerida kaya nang makita niya ang kabuktutan ni Adolfo ay pinana niya si Adolfo hanggang sa ito ay mamatay. </p>
                                    <br>
                                    <p> &nbsp;&nbsp;
                                        Habang nag-uusap ang apat ay siya namang pagdating ng hukbo ni Menandro na ang hanap ay si Adolfo. Nagsigawan ang hukbo nang malamang buhay sina Florante at Laura. </p>
                                    <br>
                                    <p> &nbsp;&nbsp;
                                        Hindi nagtagal at nakasal ang dalawa at naging hari at reyna sa Albanya. Samantalang sina Aladin at Flerida matapos magpabinyag ay pinag-isang dibdib at umuwi sa l'ersiya upang doon mamuno sa sariling bayan. </p>
                                    <br>

                                    <br>
                                    <center><a href="./florante_laura/quiz_buod.php" class="btn">Pagsusulit</a></center>
                                    <br>
                                </div>
                    </div>
        </div>